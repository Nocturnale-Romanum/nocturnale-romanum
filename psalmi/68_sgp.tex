\item Salvum me fac, Deus:~\psstar{} quóniam intravérunt aquæ usque ad ánimam meam.

\item Infíxus sum in limo profúndi:~\psstar{} et non est substántia.

\item Veni in altitúdinem maris:~\psstar{} et tempéstas demérsit me.

\item Laborávi clamans, raucæ factæ sunt fauces meæ:~\psstar{} defecérunt óculi mei, dum spero in Deum meum.

\item Multiplicáti sunt super capíllos cápitis mei,~\psstar{} qui odérunt me gratis.

\item Confortáti sunt qui persecúti sunt me inimíci mei injúste:~\psstar{} quæ non rápui, tunc exsolvébam.

\item Deus, tu scis insipiéntiam meam:~\psstar{} et delícta mea a te non sunt abscóndita.

\item Non erubéscant in me qui exspéctant te, Dómine,~\psstar{} Dómine virtútum

\item Non confundántur super me~\psstar{} qui quærunt te, Deus Israël.

\item Quóniam propter te sustínui oppróbrium:~\psstar{} opéruit confúsio fáciem meam.

\item Extráneus factus sum frátribus meis,~\psstar{} et peregrínus fíliis matris meæ.

\item Quóniam zelus domus tuæ comédit me:~\psstar{} et oppróbria exprobrántium tibi cecidérunt super me.

\item Et opérui in jejúnio ánimam meam:~\psstar{} et factum est in oppróbrium mihi.

\item Et pósui vestiméntum meum cilícium:~\psstar{} et factus sum illis in parábolam.

\item Advérsum me loquebántur, qui sedébant in porta:~\psstar{} et in me psallébant qui bibébant vinum.

\item Ego vero oratiónem meam ad te, Dómine:~\psstar{} tempus benepláciti, Deus.

\item In multitúdine misericórdiæ tuæ exáudi me,~\psstar{} in veritáte salútis tuæ:

\item Eripe me de luto, ut non infígar:~\psstar{} líbera me ab iis, qui odérunt me, et de profúndis aquárum.

\item Non me demérgat tempéstas aquæ,~\pscross{} neque absórbeat me profúndum:~\psstar{} neque úrgeat super me púteus os suum.

\item Exáudi me, Dómine, quóniam benígna est misericórdia tua:~\psstar{} secúndum multitúdinem miseratiónum tuárum réspice in me.

\item Et ne avértas fáciem tuam a púero tuo:~\psstar{} quóniam tríbulor, velóciter exáudi me.

\item Inténde ánimæ meæ, et líbera eam:~\psstar{} propter inimícos meos éripe me.

\item Tu scis impropérium meum, et confusiónem meam,~\psstar{} et reveréntiam meam.

\item In conspéctu tuo sunt omnes qui tríbulant me:~\psstar{} impropérium exspectávit cor meum, et misériam.

\item Et sustínui qui simul contristarétur, et non fuit:~\psstar{} et qui consolarétur, et non invéni.

\item Et dedérunt in escam meam fel:~\psstar{} et in siti mea potavérunt me acéto.

\item Fiat mensa eórum coram ipsis in láqueum,~\psstar{} et in retributiónes, et in scándalum.

\item Obscuréntur óculi eórum ne vídeant:~\psstar{} et dorsum eórum semper incúrva.

\item Effúnde super eos iram tuam:~\psstar{} et furor iræ tuæ comprehéndat eos.

\item Fiat habitátio eórum desérta:~\psstar{} et in tabernáculis eórum non sit qui inhábitet.

\item Quóniam quem tu percussísti, persecúti sunt:~\psstar{} et super dolórem vúlnerum meórum addidérunt.

\item Appóne iniquitátem super iniquitátem eórum:~\psstar{} et non intrent in justítiam tuam.

\item Deleántur de libro vivéntium:~\psstar{} et cum justis non scribántur.

\item Ego sum pauper et dolens:~\psstar{} salus tua, Deus, suscépit me.

\item Laudábo nomen Dei cum cántico:~\psstar{} et magnificábo eum in laude:

\item Et placébit Deo super vítulum novéllum:~\psstar{} córnua producéntem et úngulas.

\item Vídeant páuperes et læténtur:~\psstar{} quǽrite Deum, et vivet ánima vestra.

\item Quóniam exaudívit páuperes Dóminus:~\psstar{} et vinctos suos non despéxit.

\item Laudent illum cæli et terra,~\psstar{} mare et ómnia reptília in eis.

\item Quóniam Deus salvam fáciet Sion:~\psstar{} et ædificabúntur civitátes Juda.

\item Et inhabitábunt ibi,~\psstar{} et hereditáte acquírent eam.

\item Et semen servórum ejus possidébit eam:~\psstar{} et qui díligunt nomen ejus, habitábunt in ea.

