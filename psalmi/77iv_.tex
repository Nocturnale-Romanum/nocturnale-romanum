
\item In ómnibus his peccavérunt adhuc:~* et non credidérunt in mirabílibus ejus.

\item Et defecérunt in vanitáte dies eórum:~* et anni eórum cum festinatióne.

\item Cum occíderet eos, quærébant eum:~* et revertebántur, et dilúculo veniébant ad eum.

\item Et rememoráti sunt quia Deus adjútor est eórum:~* et Deus excélsus redémptor eórum est.

\item Et dilexérunt eum in ore suo,~* et lingua sua mentíti sunt ei.

\item Cor autem eórum non erat rectum cum eo:~* nec fidéles hábiti sunt in testaménto ejus.

\item Ipse autem est miséricors, et propítius fiet peccátis eórum:~* et non dispérdet eos.

\item Et abundávit ut avérteret iram suam:~* et non accéndit omnem iram suam:

\item Et recordátus est quia caro sunt:~* spíritus vadens et non rédiens.

\item Quóties exacerbavérunt eum in desérto,~* in iram concitavérunt eum in inaquóso?

\item Et convérsi sunt, et tentavérunt Deum:~* et Sanctum Israël exacerbavérunt.
