\item Exsúrgat Deus, et dissipéntur inimíci ejus,~\psstar{} et fúgiant qui odérunt eum, a fácie ejus.

\item Sicut déficit fumus, defíciant:~\psstar{} sicut fluit cera a fácie ignis, sic péreant peccatóres a fácie Dei.

\item Et justi epuléntur, et exsúltent in conspéctu Dei:~\psstar{} et delecténtur in lætítia.

\item Cantáte Deo, psalmum dícite nómini ejus:~\psstar{} iter fácite ei, qui ascéndit super occásum: Dóminus nomen illi.

\item Exsultáte in conspéctu ejus:~\psstar{} turbabúntur a fácie ejus, patris orphanórum et júdicis viduárum.

\item Deus in loco sancto suo:~\psstar{} Deus, qui inhabitáre facit uníus moris in domo:

\item Qui edúcit vinctos in fortitúdine,~\psstar{} simíliter eos qui exásperant, qui hábitant in sepúlcris.

\item Deus, cum egrederéris in conspéctu pópuli tui,~\psstar{} cum pertransíres in desérto:

\item Terra mota est, étenim cæli distillavérunt a fácie Dei Sínai,~\psstar{} a fácie Dei Israël.

\item Plúviam voluntáriam segregábis, Deus, hereditáti tuæ:~\psstar{} et infirmáta est, tu vero perfecísti eam.

\item Animália tua habitábunt in ea:~\psstar{} parásti in dulcédine tua páuperi, Deus.

\item Dóminus dabit verbum evangelizántibus,~\psstar{} virtúte multa.

\item Rex virtútum dilécti dilécti:~\psstar{} et speciéi domus divídere spólia.

\item Si dormiátis inter médios cleros, pennæ colúmbæ deargentátæ,~\psstar{} et posterióra dorsi ejus in pallóre auri.

\item Dum discérnit cæléstis reges super eam, nive dealbabúntur in Selmon:~\psstar{} mons Dei, mons pinguis.

\item Mons coagulátus, mons pinguis:~\psstar{} ut quid suspicámini montes coagulátos?

\item Mons, in quo beneplácitum est Deo habitáre in eo:~\psstar{} étenim Dóminus habitábit in finem.

\item Currus Dei decem míllibus múltiplex, míllia lætántium:~\psstar{} Dóminus in eis in Sina in sancto.

\item Ascendísti in altum, cepísti captivitátem:~\psstar{} accepísti dona in homínibus.

\item Etenim non credéntes,~\psstar{} inhabitáre Dóminum Deum.

\item Benedíctus Dóminus die quotídie:~\psstar{} prósperum iter fáciet nobis Deus salutárium nostrórum.

\item Deus noster, Deus salvos faciéndi:~\psstar{} et Dómini Dómini éxitus mortis.

\item Verúmtamen Deus confrínget cápita inimicórum suórum:~\psstar{} vérticem capílli perambulántium in delíctis suis.

\item Dixit Dóminus: Ex Basan convértam,~\psstar{} convértam in profúndum maris:

\item Ut intingátur pes tuus in sánguine:~\psstar{} lingua canum tuórum ex inimícis, ab ipso.

\item Vidérunt ingréssus tuos, Deus:~\psstar{} ingréssus Dei mei: regis mei qui est in sancto.

\item Prævenérunt príncipes conjúncti psalléntibus:~\psstar{} in médio juvenculárum tympanistriárum.

\item In ecclésiis benedícite Deo Dómino,~\psstar{} de fóntibus Israël.

\item Ibi Bénjamin adolescéntulus:~\psstar{} in mentis excéssu.

\item Príncipes Juda, duces eórum:~\psstar{} príncipes Zábulon, príncipes Néphtali.

\item Manda, Deus, virtúti tuæ:~\psstar{} confírma hoc, Deus, quod operátus es in nobis.

\item A templo tuo in Jerúsalem,~\psstar{} tibi ófferent reges múnera.

\item Increpa feras arúndinis, congregátio taurórum in vaccis populórum:~\psstar{} ut exclúdant eos, qui probáti sunt argénto.

\item Díssipa Gentes, quæ bella volunt: vénient legáti ex Ægýpto:~\psstar{} Æthiópia prævéniet manus ejus Deo.

\item Regna terræ, cantáte Deo:~\psstar{} psállite Dómino.

\item Psállite Deo, qui ascéndit super cælum cæli,~\psstar{} ad Oriéntem.

\item Ecce dabit voci suæ vocem virtútis, date glóriam Deo super Israël,~\psstar{} magnificéntia ejus, et virtus ejus in núbibus.

\item Mirábilis Deus in sanctis suis, Deus Israël ipse dabit virtútem, et fortitúdinem plebi suæ,~\psstar{} benedíctus Deus.

