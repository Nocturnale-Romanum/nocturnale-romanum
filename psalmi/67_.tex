\item Exsúrgat Deus, et dissipéntur inimíci ejus,~* et fúgiant qui odérunt eum, a fácie ejus.

\item Sicut déficit fumus, defíciant:~* sicut fluit cera a fácie ignis, sic péreant peccatóres a fácie Dei.

\item Et justi epuléntur, et exsúltent in conspéctu Dei:~* et delecténtur in lætítia.

\item Cantáte Deo, psalmum dícite nómini ejus:~* iter fácite ei, qui ascéndit super occásum: Dóminus nomen illi.

\item Exsultáte in conspéctu ejus:~* turbabúntur a fácie ejus, patris orphanórum et júdicis viduárum.

\item Deus in loco sancto suo:~* Deus, qui inhabitáre facit uníus moris in domo:

\item Qui edúcit vinctos in fortitúdine,~* simíliter eos qui exásperant, qui hábitant in sepúlcris.

\item Deus, cum egrederéris in conspéctu pópuli tui,~* cum pertransíres in desérto:

\item Terra mota est, étenim cæli distillavérunt a fácie Dei Sínai,~* a fácie Dei Israël.

\item Plúviam voluntáriam segregábis, Deus, hereditáti tuæ:~* et infirmáta est, tu vero perfecísti eam.

\item Animália tua habitábunt in ea:~* parásti in dulcédine tua páuperi, Deus.

\item Dóminus dabit verbum evangelizántibus,~* virtúte multa.

\item Rex virtútum dilécti dilécti:~* et speciéi domus divídere spólia.

\item Si dormiátis inter médios cleros, pennæ colúmbæ deargentátæ,~* et posterióra dorsi ejus in pallóre auri.

\item Dum discérnit cæléstis reges super eam, nive dealbabúntur in Selmon:~* mons Dei, mons pinguis.

\item Mons coagulátus, mons pinguis:~* ut quid suspicámini montes coagulátos?

\item Mons, in quo beneplácitum est Deo habitáre in eo:~* étenim Dóminus habitábit in finem.

\item Currus Dei decem míllibus múltiplex, míllia lætántium:~* Dóminus in eis in Sina in sancto.

\item Ascendísti in altum, cepísti captivitátem:~* accepísti dona in homínibus.

\item Etenim non credéntes,~* inhabitáre Dóminum Deum.

\item Benedíctus Dóminus die quotídie:~* prósperum iter fáciet nobis Deus salutárium nostrórum.

\item Deus noster, Deus salvos faciéndi:~* et Dómini Dómini éxitus mortis.

\item Verúmtamen Deus confrínget cápita inimicórum suórum:~* vérticem capílli perambulántium in delíctis suis.

\item Dixit Dóminus: Ex Basan convértam,~* convértam in profúndum maris:

\item Ut intingátur pes tuus in sánguine:~* lingua canum tuórum ex inimícis, ab ipso.

\item Vidérunt ingréssus tuos, Deus:~* ingréssus Dei mei: regis mei qui est in sancto.

\item Prævenérunt príncipes conjúncti psalléntibus:~* in médio juvenculárum tympanistriárum.

\item In ecclésiis benedícite Deo Dómino,~* de fóntibus Israël.

\item Ibi Bénjamin adolescéntulus:~* in mentis excéssu.

\item Príncipes Juda, duces eórum:~* príncipes Zábulon, príncipes Néphtali.

\item Manda, Deus, virtúti tuæ:~* confírma hoc, Deus, quod operátus es in nobis.

\item A templo tuo in Jerúsalem,~* tibi ófferent reges múnera.

\item Increpa feras arúndinis, congregátio taurórum in vaccis populórum:~* ut exclúdant eos, qui probáti sunt argénto.

\item Díssipa Gentes, quæ bella volunt: vénient legáti ex Ægýpto:~* Æthiópia prævéniet manus ejus Deo.

\item Regna terræ, cantáte Deo:~* psállite Dómino.

\item Psállite Deo, qui ascéndit super cælum cæli,~* ad Oriéntem.

\item Ecce dabit voci suæ vocem virtútis, date glóriam Deo super Israël,~* magnificéntia ejus, et virtus ejus in núbibus.

\item Mirábilis Deus in sanctis suis, Deus Israël ipse dabit virtútem, et fortitúdinem plebi suæ,~* benedíctus Deus.

