\item Exsultáte Deo, adjutóri nostro:~* jubiláte Deo Jacob.

\item Súmite psalmum, et date týmpanum:~* psaltérium jucúndum cum cíthara.

\item Buccináte in Neoménia tuba,~* in insígni die solemnitátis vestræ.

\item Quia præcéptum in Israël est:~* et judícium Deo Jacob.

\item Testimónium in Joseph pósuit illud, cum exíret de terra Ægýpti:~* linguam, quam non nóverat, audívit.

\item Divértit ab onéribus dorsum ejus:~* manus ejus in cóphino serviérunt.

\item In tribulatióne invocásti me, et liberávi te:~† exaudívi te in abscóndito tempestátis:~* probávi te apud aquam contradictiónis.

\item Audi, pópulus meus, et contestábor te:~† Israël, si audíeris me, non erit in te deus recens,~* neque adorábis deum aliénum.

\item Ego enim sum Dóminus Deus tuus, qui edúxi te de terra Ægýpti:~* diláta os tuum, et implébo illud.

\item Et non audívit pópulus meus vocem meam:~* et Israël non inténdit mihi.

\item Et dimísi eos secúndum desidéria cordis eórum:~* ibunt in adinventiónibus suis.

\item Si pópulus meus audísset me:~* Israël si in viis meis ambulásset:

\item Pro níhilo fórsitan inimícos eórum humiliássem:~* et super tribulántes eos misíssem manum meam.

\item Inimíci Dómini mentíti sunt ei:~* et erit tempus eórum in sǽcula.

\item Et cibávit eos ex ádipe fruménti:~* et de petra, melle saturávit eos.
