\item Exsultáte Deo, adjutóri nostro:~\psstar{} jubiláte Deo Jacob.

\item Súmite psalmum, et date týmpanum:~\psstar{} psaltérium jucúndum cum cíthara.

\item Buccináte in Neoménia tuba,~\psstar{} in insígni die solemnitátis vestræ.

\item Quia præcéptum in Israël est:~\psstar{} et judícium Deo Jacob.

\item Testimónium in Joseph pósuit illud, cum exíret de terra Ægýpti:~\psstar{} linguam, quam non nóverat, audívit.

\item Divértit ab onéribus dorsum ejus:~\psstar{} manus ejus in cóphino serviérunt.

\item In tribulatióne invocásti me, et liberávi te:~\pscross{} exaudívi te in abscóndito tempestátis:~\psstar{} probávi te apud aquam contradictiónis.

\item Audi, pópulus meus, et contestábor te:~\pscross{} Israël, si audíeris me, non erit in te deus recens,~\psstar{} neque adorábis deum aliénum.

\item Ego enim sum Dóminus Deus tuus, qui edúxi te de terra Ægýpti:~\psstar{} diláta os tuum, et implébo illud.

\item Et non audívit pópulus meus vocem meam:~\psstar{} et Israël non inténdit mihi.

\item Et dimísi eos secúndum desidéria cordis eórum:~\psstar{} ibunt in adinventiónibus suis.

\item Si pópulus meus audísset me:~\psstar{} Israël si in viis meis ambulásset:

\item Pro níhilo fórsitan inimícos eórum humiliássem:~\psstar{} et super tribulántes eos misíssem manum meam.

\item Inimíci Dómini mentíti sunt ei:~\psstar{} et erit tempus eórum in sǽcula.

\item Et cibávit eos ex ádipe fruménti:~\psstar{} et de petra, melle saturávit eos.
