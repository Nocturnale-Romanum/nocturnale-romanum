\item Voce mea ad Dóminum clamávi:~* voce mea ad Deum, et inténdit mihi.

\item In die tribulatiónis meæ Deum exquisívi,~† mánibus meis nocte contra eum:~* et non sum decéptus.

\item Rénuit consolári ánima mea:~† memor fui Dei, et delectátus sum, et exercitátus sum:~* et defécit spíritus meus.

\item Anticipavérunt vigílias óculi mei:~* turbátus sum, et non sum locútus.

\item Cogitávi dies antíquos:~* et annos ætérnos in mente hábui.

\item Et meditátus sum nocte cum corde meo,~* et exercitábar, et scopébam spíritum meum.

\item Numquid in ætérnum projíciet Deus:~* aut non appónet ut complacítior sit adhuc?

\item Aut in finem misericórdiam suam abscíndet,~* a generatióne in generatiónem?

\item Aut obliviscétur miseréri Deus:~* aut continébit in ira sua misericórdias suas?

\item Et dixi: Nunc cœpi:~* hæc mutátio déxteræ Excélsi.

\item Memor fui óperum Dómini:~* quia memor ero ab inítio mirabílium tuórum.

\item Et meditábor in ómnibus opéribus tuis:~* et in adinventiónibus tuis exercébor.

\item Deus, in sancto via tua:~† quis Deus magnus sicut Deus noster?~* tu es Deus qui facis mirabília.

\item Notam fecísti in pópulis virtútem tuam:~* redemísti in bráchio tuo pópulum tuum fílios Jacob et Joseph.

\item Vidérunt te aquæ, Deus, vidérunt te aquæ:~* et timuérunt et turbátæ sunt abýssi.

\item Multitúdo sónitus aquárum:~* vocem dedérunt nubes.

\item Etenim sagíttæ tuæ tránseunt:~* vox tonítrui tui in rota.

\item Illuxérunt coruscatiónes tuæ orbi terræ:~* commóta est, et contrémuit terra.

\item In mari via tua, et sémitæ tuæ in aquis multis:~* et vestígia tua non cognoscéntur.

\item Deduxísti sicut oves pópulum tuum,~* in manu Móysi et Aaron.

