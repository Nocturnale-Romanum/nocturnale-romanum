\item Cæli enárrant glóriam Dei:~* et ópera mánuum ejus annúntiat firmaméntum.

\item Dies diéi erúctat verbum,~* et nox nocti índicat sciéntiam.

\item Non sunt loquélæ, neque sermónes,~* quorum non audiántur voces eórum.

\item In omnem terram exívit sonus eórum:~* et in fines orbis terræ verba eórum.

\item In sole pósuit tabernáculum suum:~* et ipse tamquam sponsus procédens de thálamo suo.

\item Exsultávit ut gigas ad curréndam viam,~* a summo cælo egréssio ejus.

\item Et occúrsus ejus usque ad summum ejus:~* nec est qui se abscóndat a calóre ejus.

\item Lex Dómini immaculáta, convértens ánimas:~* testimónium Dómini fidéle, sapiéntiam præstans párvulis.

\item Justítiæ Dómini rectæ, lætificántes corda:~* præcéptum Dómini lúcidum illúminans óculos.

\item Timor Dómini sanctus, pérmanens in sǽculum sǽculi:~* judícia Dómini vera, justificáta in semetípsa.

\item Desiderabília super aurum et lápidem pretiósum multum:~* et dulcióra super mel et favum.

\item Etenim servus tuus custódit ea,~* in custodiéndis illis retribútio multa.

\item Delícta quis intélligit?~† ab occúltis meis munda me:~* et ab aliénis parce servo tuo.

\item Si mei non fúerint domináti, tunc immaculátus ero:~* et emundábor a delícto máximo.

\item Et erunt ut compláceant elóquia oris mei:~* et meditátio cordis mei in conspéctu tuo semper.

\item Dómine, adjútor meus,~* et redémptor meus.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

