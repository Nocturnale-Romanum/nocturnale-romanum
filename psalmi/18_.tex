\item Cæli enárrant glóriam Dei:~\psstar{} et ópera mánuum ejus annúntiat firmaméntum.

\item Dies diéi erúctat verbum,~\psstar{} et nox nocti índicat sciéntiam.

\item Non sunt loquélæ, neque sermónes,~\psstar{} quorum non audiántur voces eórum.

\item In omnem terram exívit sonus eórum:~\psstar{} et in fines orbis terræ verba eórum.

\item In sole pósuit tabernáculum suum:~\psstar{} et ipse tamquam sponsus procédens de thálamo suo.

\item Exsultávit ut gigas ad curréndam viam,~\psstar{} a summo cælo egréssio ejus.

\item Et occúrsus ejus usque ad summum ejus:~\psstar{} nec est qui se abscóndat a calóre ejus.

\item Lex Dómini immaculáta, convértens ánimas:~\psstar{} testimónium Dómini fidéle, sapiéntiam præstans párvulis.

\item Justítiæ Dómini rectæ, lætificántes corda:~\psstar{} præcéptum Dómini lúcidum illúminans óculos.

\item Timor Dómini sanctus, pérmanens in sǽculum sǽculi:~\psstar{} judícia Dómini vera, justificáta in semetípsa.

\item Desiderabília super aurum et lápidem pretiósum multum:~\psstar{} et dulcióra super mel et favum.

\item Etenim servus tuus custódit ea,~\psstar{} in custodiéndis illis retribútio multa.

\item Delícta quis intélligit?~\pscross{} ab occúltis meis munda me:~\psstar{} et ab aliénis parce servo tuo.

\item Si mei non fúerint domináti, tunc immaculátus ero:~\psstar{} et emundábor a delícto máximo.

\item Et erunt ut compláceant elóquia oris mei:~\psstar{} et meditátio cordis mei in conspéctu tuo semper.

\item Dómine, adjútor meus,~\psstar{} et redémptor meus.
