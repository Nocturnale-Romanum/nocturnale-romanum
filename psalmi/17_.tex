\item Díligam te, Dómine, fortitúdo mea:~\psstar{} Dóminus firmaméntum meum, et refúgium meum, et liberátor meus.

\item Deus meus adjútor meus,~\psstar{} et sperábo in eum.

\item Protéctor meus, et cornu salútis meæ,~\psstar{} et suscéptor meus.

\item Laudans invocábo Dóminum:~\psstar{} et ab inimícis meis salvus ero.

\item Circumdedérunt me dolóres mortis:~\psstar{} et torréntes iniquitátis conturbavérunt me.

\item Dolóres inférni circumdedérunt me:~\psstar{} præoccupavérunt me láquei mortis.

\item In tribulatióne mea invocávi Dóminum,~\psstar{} et ad Deum meum clamávi.

\item Et exaudívit de templo sancto suo vocem meam:~\psstar{} et clamor meus in conspéctu ejus, introívit in aures ejus.

\item Commóta est, et contrémuit terra:~\psstar{} fundaménta móntium conturbáta sunt, et commóta sunt, quóniam irátus est eis.

\item Ascéndit fumus in ira ejus: et ignis a fácie ejus exársit:~\psstar{} carbónes succénsi sunt ab eo.

\item Inclinávit cælos, et descéndit:~\psstar{} et calígo sub pédibus ejus.

\item Et ascéndit super Chérubim, et volávit:~\psstar{} volávit super pennas ventórum.

\item Et pósuit ténebras latíbulum suum, in circúitu ejus tabernáculum ejus:~\psstar{} tenebrósa aqua in núbibus áëris.

\item Præ fulgóre in conspéctu ejus nubes transiérunt,~\psstar{} grando et carbónes ignis.

\item Et intónuit de cælo Dóminus, et Altíssimus dedit vocem suam:~\psstar{} grando et carbónes ignis.

\item Et misit sagíttas suas, et dissipávit eos:~\psstar{} fúlgura multiplicávit, et conturbávit eos.

\item Et apparuérunt fontes aquárum,~\psstar{} et reveláta sunt fundaménta orbis terrárum:

\item Ab increpatióne tua, Dómine,~\psstar{} ab inspiratióne spíritus iræ tuæ.

\item Misit de summo, et accépit me:~\psstar{} et assúmpsit me de aquis multis.

\item Erípuit me de inimícis meis fortíssimis, et ab his qui odérunt me:~\psstar{} quóniam confortáti sunt super me.

\item Prævenérunt me in die afflictiónis meæ:~\psstar{} et factus est Dóminus protéctor meus.

\item Et edúxit me in latitúdinem:~\psstar{} salvum me fecit, quóniam vóluit me.

\item Et retríbuet mihi Dóminus secúndum justítiam meam:~\psstar{} et secúndum puritátem mánuum meárum retríbuet mihi:

\item Quia custodívi vias Dómini,~\psstar{} nec ímpie gessi a Deo meo.

\item Quóniam ómnia judícia ejus in conspéctu meo:~\psstar{} et justítias ejus non répuli a me.

\item Et ero immaculátus cum eo:~\psstar{} et observábo me ab iniquitáte mea.

\item Et retríbuet mihi Dóminus secúndum justítiam meam:~\psstar{} et secúndum puritátem mánuum meárum in conspéctu oculórum ejus.

\item Cum sancto sanctus eris,~\psstar{} et cum viro innocénte ínnocens eris:

\item Et cum elécto eléctus eris:~\psstar{} et cum pervérso pervertéris.

\item Quóniam tu pópulum húmilem salvum fácies:~\psstar{} et óculos superbórum humiliábis.

\item Quóniam tu illúminas lucérnam meam, Dómine:~\psstar{} Deus meus, illúmina ténebras meas.

\item Quóniam in te erípiar a tentatióne,~\psstar{} et in Deo meo transgrédiar murum.

\item Deus meus, impollúta via ejus: elóquia Dómini igne examináta:~\psstar{} protéctor est ómnium sperántium in se.

\item Quóniam quis Deus præter Dóminum?~\psstar{} aut quis Deus præter Deum nostrum?

\item Deus, qui præcínxit me virtúte:~\psstar{} et pósuit immaculátam viam meam.

\item Qui perfécit pedes meos tamquam cervórum,~\psstar{} et super excélsa státuens me.

\item Qui docet manus meas ad prǽlium:~\psstar{} et posuísti, ut arcum ǽreum, bráchia mea.

\item Et dedísti mihi protectiónem salútis tuæ:~\psstar{} et déxtera tua suscépit me:

\item Et disciplína tua corréxit me in finem:~\psstar{} et disciplína tua ipsa me docébit.

\item Dilatásti gressus meos subtus me:~\psstar{} et non sunt infirmáta vestígia mea:

\item Pérsequar inimícos meos et comprehéndam illos:~\psstar{} et non convértar, donec defíciant.

\item Confríngam illos, nec póterunt stare:~\psstar{} cadent subtus pedes meos.

\item Et præcinxísti me virtúte ad bellum:~\psstar{} et supplantásti insurgéntes in me subtus me.

\item Et inimícos meos dedísti mihi dorsum,~\psstar{} et odiéntes me disperdidísti.

\item Clamavérunt, nec erat qui salvos fáceret ad Dóminum:~\psstar{} nec exaudívit eos.

\item Et commínuam illos, ut púlverem ante fáciem venti:~\psstar{} ut lutum plateárum delébo eos.

\item Erípies me de contradictiónibus pópuli:~\psstar{} constítues me in caput géntium.

\item Pópulus quem non cognóvi servívit mihi:~\psstar{} in audítu auris obedívit mihi.

\item Fílii aliéni mentíti sunt mihi,~\psstar{} fílii aliéni inveteráti sunt, et claudicavérunt a sémitis suis.

\item Vivit Dóminus, et benedíctus Deus meus:~\psstar{} et exaltétur Deus salútis meæ.

\item Deus, qui das vindíctas mihi, et subdis pópulos sub me:~\psstar{} liberátor meus de inimícis meis iracúndis.

\item Et ab insurgéntibus in me exaltábis me:~\psstar{} a viro iníquo erípies me.

\item Proptérea confitébor tibi in natiónibus, Dómine:~\psstar{} et nómini tuo psalmum dicam.

\item Magníficans salútes Regis ejus, et fáciens misericórdiam Christo suo David:~\psstar{} et sémini ejus usque in sǽculum.