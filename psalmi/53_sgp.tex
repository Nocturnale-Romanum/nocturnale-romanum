\item Deus, in nómine tuo salvum me fac:~* et in virtúte tua júdica me.

\item Deus, exáudi oratiónem meam:~* áuribus pércipe verba oris mei.

\item Quóniam aliéni insurrexérunt advérsum me,~† et fortes quæsiérunt ánimam meam:~* et non proposuérunt Deum ante conspéctum suum.

\item Ecce enim Deus ádjuvat me:~* et Dóminus suscéptor est ánimæ meæ.

\item Avérte mala inimícis meis:~* et in veritáte tua dispérde illos.

\item Voluntárie sacrificábo tibi,~* et confitébor nómini tuo, Dómine: quóniam bonum est:

\item Quóniam ex omni tribulatióne eripuísti me:~* et super inimícos meos despéxit óculus meus.

