\item Exspéctans exspectávi Dóminum,~\psstar{} et inténdit mihi.

\item Et exaudívit preces meas:~\psstar{} et edúxit me de lacu misériæ, et de luto fæcis.

\item Et státuit super petram pedes meos:~\psstar{} et diréxit gressus meos.

\item Et immísit in os meum cánticum novum,~\psstar{} carmen Deo nostro.

\item Vidébunt multi, et timébunt:~\psstar{} et sperábunt in Dómino.

\item Beátus vir, cujus est nomen Dómini spes ejus:~\psstar{} et non respéxit in vanitátes et insánias falsas.

\item Multa fecísti tu, Dómine Deus meus, mirabília tua:~\psstar{} et cogitatiónibus tuis non est qui símilis sit tibi.

\item Annuntiávi et locútus sum:~\psstar{} multiplicáti sunt super númerum.

\item Sacrifícium et oblatiónem noluísti:~\psstar{} aures autem perfecísti mihi.

\item Holocáustum et pro peccáto non postulásti:~\psstar{} tunc dixi: Ecce vénio.

\item In cápite libri scriptum est de me ut fácerem voluntátem tuam:~\psstar{} Deus meus, vólui, et legem tuam in médio cordis mei.

\item Annuntiávi justítiam tuam in ecclésia magna,~\psstar{} ecce lábia mea non prohibébo: Dómine, tu scisti.

\item Justítiam tuam non abscóndi in corde meo:~\psstar{} veritátem tuam et salutáre tuum dixi.

\item Non abscóndi misericórdiam tuam et veritátem tuam~\psstar{} a concílio multo.

\item Tu autem, Dómine, ne longe fácias miseratiónes tuas a me:~\psstar{} misericórdia tua et véritas tua semper suscepérunt me.

\item Quóniam circumdedérunt me mala, quorum non est númerus:~\pscross{} comprehendérunt me iniquitátes meæ,~\psstar{} et non pótui ut vidérem.

\item Multiplicátæ sunt super capíllos cápitis mei:~\psstar{} et cor meum derelíquit me.

\item Compláceat tibi Dómine ut éruas me:~\psstar{} Dómine, ad adjuvándum me réspice.

\item Confundántur et revereántur simul qui quærunt ánimam meam,~\psstar{} ut áuferant eam.

\item Convertántur retrórsum et revereántur,~\psstar{} qui volunt mihi mala.

\item Ferant conféstim confusiónem suam,~\psstar{} qui dicunt mihi: Euge, euge.

\item Exsúltent et læténtur super te omnes quæréntes te:~\psstar{} et dicant semper: Magnificétur Dóminus, qui díligunt salutáre tuum.

\item Ego autem mendícus sum et pauper:~\psstar{} Dóminus sollícitus est mei.

\item Adjútor meus et protéctor meus tu es:~\psstar{} Deus meus ne tardáveris.