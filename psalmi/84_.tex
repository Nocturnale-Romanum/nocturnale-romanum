\item Benedixísti, Dómine, terram tuam:~* avertísti captivitátem Jacob.

\item Remisísti iniquitátem plebis tuæ:~* operuísti ómnia peccáta eórum.

\item Mitigásti omnem iram tuam:~* avertísti ab ira indignatiónis tuæ.

\item Convérte nos, Deus, salutáris noster:~* et avérte iram tuam a nobis.

\item Numquid in ætérnum irascéris nobis?~* aut exténdes iram tuam a generatióne in generatiónem?

\item Deus, tu convérsus vivificábis nos:~* et plebs tua lætábitur in te.

\item Osténde nobis, Dómine, misericórdiam tuam:~* et salutáre tuum da nobis.

\item Audiam quid loquátur in me Dóminus Deus:~* quóniam loquétur pacem in plebem suam.

\item Et super sanctos suos:~* et in eos, qui convertúntur ad cor.

\item Verúmtamen prope timéntes eum salutáre ipsíus:~* ut inhábitet glória in terra nostra.

\item Misericórdia, et véritas obviavérunt sibi:~* justítia, et pax osculátæ sunt.

\item Véritas de terra orta est:~* et justítia de cælo prospéxit.

\item Etenim Dóminus dabit benignitátem:~* et terra nostra dabit fructum suum.

\item Justítia ante eum ambulábit:~* et ponet in via gressus suos.
