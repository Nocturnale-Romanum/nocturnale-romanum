\item Exsultáte, justi in Dómino:~\psstar{} rectos decet collaudátio.

\item Confitémini Dómino in cíthara:~\psstar{} in psaltério decem chordárum psállite illi.

\item Cantáte ei cánticum novum:~\psstar{} bene psállite ei in vociferatióne.

\item Quia rectum est verbum Dómini,~\psstar{} et ómnia ópera ejus in fide.

\item Díligit misericórdiam et judícium:~\psstar{} misericórdia Dómini plena est terra.

\item Verbo Dómini cæli firmáti sunt:~\psstar{} et spíritu oris ejus omnis virtus eórum.

\item Cóngregans sicut in utre aquas maris:~\psstar{} ponens in thesáuris abýssos.

\item Tímeat Dóminum omnis terra:~\psstar{} ab eo autem commoveántur omnes inhabitántes orbem.

\item Quóniam ipse dixit, et facta sunt:~\psstar{} ipse mandávit, et creáta sunt.

\item Dóminus díssipat consília Géntium:~\pscross{} réprobat autem cogitatiónes populórum,~\psstar{} et réprobat consília príncipum.

\item Consílium autem Dómini in ætérnum manet:~\psstar{} cogitatiónes cordis ejus in generatióne et generatiónem.

\item Beáta gens, cujus est Dóminus, Deus ejus:~\psstar{} pópulus, quem elégit in hereditátem sibi.

\item De cælo respéxit Dóminus:~\psstar{} vidit omnes fílios hóminum.

\item De præparáto habitáculo suo~\psstar{} respéxit super omnes, qui hábitant terram.

\item Qui finxit sigillátim corda eórum:~\psstar{} qui intélligit ómnia ópera eórum.

\item Non salvátur rex per multam virtútem:~\psstar{} et gigas non salvábitur in multitúdine virtútis suæ.

\item Fallax equus ad salútem:~\psstar{} in abundántia autem virtútis suæ non salvábitur.

\item Ecce óculi Dómini super metuéntes eum:~\psstar{} et in eis, qui sperant super misericórdia ejus:

\item Ut éruat a morte ánimas eórum:~\psstar{} et alat eos in fame.

\item Anima nostra sústinet Dóminum:~\psstar{} quóniam adjútor et protéctor noster est.

\item Quia in eo lætábitur cor nostrum:~\psstar{} et in nómine sancto ejus sperávimus.

\item Fiat misericórdia tua, Dómine, super nos:~\psstar{} quemádmodum sperávimus in te.

