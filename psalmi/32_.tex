\item Exsultáte, justi in Dómino:~* rectos decet collaudátio.

\item Confitémini Dómino in cíthara:~* in psaltério decem chordárum psállite illi.

\item Cantáte ei cánticum novum:~* bene psállite ei in vociferatióne.

\item Quia rectum est verbum Dómini,~* et ómnia ópera ejus in fide.

\item Díligit misericórdiam et judícium:~* misericórdia Dómini plena est terra.

\item Verbo Dómini cæli firmáti sunt:~* et spíritu oris ejus omnis virtus eórum.

\item Cóngregans sicut in utre aquas maris:~* ponens in thesáuris abýssos.

\item Tímeat Dóminum omnis terra:~* ab eo autem commoveántur omnes inhabitántes orbem.

\item Quóniam ipse dixit, et facta sunt:~* ipse mandávit, et creáta sunt.

\item Dóminus díssipat consília Géntium:~† réprobat autem cogitatiónes populórum,~* et réprobat consília príncipum.

\item Consílium autem Dómini in ætérnum manet:~* cogitatiónes cordis ejus in generatióne et generatiónem.

\item Beáta gens, cujus est Dóminus, Deus ejus:~* pópulus, quem elégit in hereditátem sibi.

\item De cælo respéxit Dóminus:~* vidit omnes fílios hóminum.

\item De præparáto habitáculo suo~* respéxit super omnes, qui hábitant terram.

\item Qui finxit sigillátim corda eórum:~* qui intélligit ómnia ópera eórum.

\item Non salvátur rex per multam virtútem:~* et gigas non salvábitur in multitúdine virtútis suæ.

\item Fallax equus ad salútem:~* in abundántia autem virtútis suæ non salvábitur.

\item Ecce óculi Dómini super metuéntes eum:~* et in eis, qui sperant super misericórdia ejus:

\item Ut éruat a morte ánimas eórum:~* et alat eos in fame.

\item Anima nostra sústinet Dóminum:~* quóniam adjútor et protéctor noster est.

\item Quia in eo lætábitur cor nostrum:~* et in nómine sancto ejus sperávimus.

\item Fiat misericórdia tua, Dómine, super nos:~* quemádmodum sperávimus in te.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

