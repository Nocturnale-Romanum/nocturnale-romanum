\item Exáudiat te Dóminus in die tribulatiónis:~* prótegat te nomen Dei Jacob.

\item Mittat tibi auxílium de sancto:~* et de Sion tueátur te.

\item Memor sit omnis sacrifícii tui:~* et holocáustum tuum pingue fiat.

\item Tríbuat tibi secúndum cor tuum:~* et omne consílium tuum confírmet.

\item Lætábimur in salutári tuo:~* et in nómine Dei nostri magnificábimur.

\item Impleat Dóminus omnes petitiónes tuas:~* nunc cognóvi quóniam salvum fecit Dóminus Christum suum.

\item Exáudiet illum de cælo sancto suo:~* in potentátibus salus déxteræ ejus.

\item Hi in cúrribus, et hi in equis:~* nos autem in nómine Dómini, Dei nostri invocábimus.

\item Ipsi obligáti sunt, et cecidérunt:~* nos autem surréximus et erécti sumus.

\item Dómine salvum fac regem:~* et exáudi nos in die, qua invocavérimus te.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

