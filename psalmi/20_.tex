\item Dómine, in virtúte tua lætábitur rex:~* et super salutáre tuum exsultábit veheménter.

\item Desidérium cordis ejus tribuísti ei:~* et voluntáte labiórum ejus non fraudásti eum.

\item Quóniam prævenísti eum in benedictiónibus dulcédinis:~* posuísti in cápite ejus corónam de lápide pretióso.

\item Vitam pétiit a te:~* et tribuísti ei longitúdinem diérum in sǽculum, et in sǽculum sǽculi.

\item Magna est glória ejus in salutári tuo:~* glóriam et magnum decórem impónes super eum.

\item Quóniam dabis eum in benedictiónem in sǽculum sǽculi:~* lætificábis eum in gáudio cum vultu tuo.

\item Quóniam rex sperat in Dómino:~* et in misericórdia Altíssimi non commovébitur.

\item Inveniátur manus tua ómnibus inimícis tuis:~* déxtera tua invéniat omnes, qui te odérunt.

\item Pones eos ut clíbanum ignis in témpore vultus tui:~* Dóminus in ira sua conturbábit eos, et devorábit eos ignis.

\item Fructum eórum de terra perdes:~* et semen eórum a fíliis hóminum.

\item Quóniam declinavérunt in te mala:~* cogitavérunt consília, quæ non potuérunt stabilíre.

\item Quóniam pones eos dorsum:~* in relíquiis tuis præparábis vultum eórum.

\item Exaltáre, Dómine, in virtúte tua:~* cantábimus et psallémus virtútes tuas.

