\item Dóminus regnávit, irascántur pópuli:~* qui sedet super Chérubim, moveátur terra.

\item Dóminus in Sion magnus:~* et excélsus super omnes pópulos.

\item Confiteántur nómini tuo magno: quóniam terríbile, et sanctum est:~* et honor regis judícium díligit.

\item Tu parásti directiónes:~* judícium et justítiam in Jacob tu fecísti.

\item Exaltáte Dóminum Deum nostrum, et adoráte scabéllum pedum ejus:~* quóniam sanctum est.

\item Móyses et Aaron in sacerdótibus ejus:~* et Sámuel inter eos, qui ínvocant nomen ejus:

\item Invocábant Dóminum, et ipse exaudiébat eos:~* in colúmna nubis loquebátur ad eos.

\item Custodiébant testimónia ejus:~* et præcéptum quod dedit illis.

\item Dómine, Deus noster, tu exaudiébas eos:~* Deus, tu propítius fuísti eis, et ulcíscens in omnes adinventiónes eórum.

\item Exaltáte Dóminum Deum nostrum, et adoráte in monte sancto ejus:~* quóniam sanctus Dóminus Deus noster.
