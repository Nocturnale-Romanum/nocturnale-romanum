\item Júdica, Dómine, nocéntes me,~* expúgna impugnántes me.

\item Apprehénde arma et scutum:~* et exsúrge in adjutórium mihi.

\item Effúnde frámeam, et conclúde advérsus eos, qui persequúntur me:~* dic ánimæ meæ: Salus tua ego sum.

\item Confundántur et revereántur,~* quæréntes ánimam meam.

\item Avertántur retrórsum, et confundántur~* cogitántes mihi mala.

\item Fiant tamquam pulvis ante fáciem venti:~* et Angelus Dómini coárctans eos.

\item Fiat via illórum ténebræ et lúbricum:~* et Angelus Dómini pérsequens eos.

\item Quóniam gratis abscondérunt mihi intéritum láquei sui:~* supervácue exprobravérunt ánimam meam.

\item Véniat illi láqueus, quem ignórat:~† et cáptio, quam abscóndit, apprehéndat eum:~* et in láqueum cadat in ipsum.

\item Anima autem mea exsultábit in Dómino:~* et delectábitur super salutári suo.

\item Omnia ossa mea dicent:~* Dómine, quis símilis tibi?

\item Erípiens ínopem de manu fortiórum ejus:~* egénum et páuperem a diripiéntibus eum.
