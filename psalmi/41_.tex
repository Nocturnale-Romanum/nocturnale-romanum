\item Quemádmodum desíderat cervus ad fontes aquárum:~* ita desíderat ánima mea ad te, Deus.

\item Sitívit ánima mea ad Deum fortem vivum:~* quando véniam, et apparébo ante fáciem Dei?

\item Fuérunt mihi lácrimæ meæ panes die ac nocte:~* dum dícitur mihi quotídie: Ubi est Deus tuus?

\item Hæc recordátus sum, et effúdi in me ánimam meam:~* quóniam transíbo in locum tabernáculi admirábilis, usque ad domum Dei.

\item In voce exsultatiónis, et confessiónis:~* sonus epulántis.

\item Quare tristis es, ánima mea?~* et quare contúrbas me?

\item Spera in Deo, quóniam adhuc confitébor illi:~* salutáre vultus mei, et Deus meus.

\item Ad meípsum ánima mea conturbáta est:~* proptérea memor ero tui de terra Jordánis, et Hermóniim a monte módico.

\item Abýssus abýssum ínvocat,~* in voce cataractárum tuárum.

\item Omnia excélsa tua, et fluctus tui~* super me transiérunt.

\item In die mandávit Dóminus misericórdiam suam:~* et nocte cánticum ejus.

\item Apud me orátio Deo vitæ meæ,~* dicam Deo: Suscéptor meus es.

\item Quare oblítus es mei?~* et quare contristátus incédo, dum afflígit me inimícus?

\item Dum confringúntur ossa mea,~* exprobravérunt mihi qui tríbulant me inimíci mei.

\item Dum dicunt mihi per síngulos dies: Ubi est Deus tuus?~* quare tristis es, ánima mea? et quare contúrbas me?

\item Spera in Deo, quóniam adhuc confitébor illi:~* salutáre vultus mei, et Deus meus.
