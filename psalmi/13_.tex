\item Dixit insípiens in corde suo:~* Non est Deus.

\item Corrúpti sunt, et abominábiles facti sunt in stúdiis suis:~* non est qui fáciat bonum, non est usque ad unum.

\item Dóminus de cælo prospéxit super fílios hóminum,~* ut vídeat si est intélligens, aut requírens Deum.

\item Omnes declinavérunt, simul inútiles facti sunt:~* non est qui fáciat bonum, non est usque ad unum.

\item Sepúlcrum patens est guttur eórum:~† linguis suis dolóse agébant~* venénum áspidum sub lábiis eórum.

\item Quorum os maledictióne et amaritúdine plenum est:~* velóces pedes eórum ad effundéndum sánguinem.

\item Contrítio et infelícitas in viis eórum,~† et viam pacis non cognovérunt:~* non est timor Dei ante óculos eórum.

\item Nonne cognóscent omnes qui operántur iniquitátem,~* qui dévorant plebem meam sicut escam panis?

\item Dóminum non invocavérunt,~* illic trepidavérunt timóre, ubi non erat timor.

\item Quóniam Dóminus in generatióne justa est,~† consílium ínopis confudístis:~* quóniam Dóminus spes ejus est.

\item Quis dabit ex Sion salutáre Israël?~* cum avérterit Dóminus captivitátem plebis suæ, exsultábit Jacob, et lætábitur Israël.
