\item Dixit injústus ut delínquat in semetípso:~* non est timor Dei ante óculos ejus.

\item Quóniam dolóse egit in conspéctu ejus:~* ut inveniátur iníquitas ejus ad ódium.

\item Verba oris ejus iníquitas, et dolus:~* nóluit intellígere ut bene ágeret.

\item Iniquitátem meditátus est in cubíli suo:~* ástitit omni viæ non bonæ, malítiam autem non odívit.

\item Dómine, in cælo misericórdia tua:~* et véritas tua usque ad nubes.

\item Justítia tua sicut montes Dei:~* judícia tua abýssus multa.

\item Hómines, et juménta salvábis, Dómine:~* quemádmodum multiplicásti misericórdiam tuam, Deus,

\item Fílii autem hóminum,~* in tégmine alárum tuárum sperábunt.

\item Inebriabúntur ab ubertáte domus tuæ:~* et torrénte voluptátis tuæ potábis eos.

\item Quóniam apud te est fons vitæ:~* et in lúmine tuo vidébimus lumen.

\item Præténde misericórdiam tuam sciéntibus te,~* et justítiam tuam his, qui recto sunt corde.

\item Non véniat mihi pes supérbiæ:~* et manus peccatóris non móveat me.

\item Ibi cecidérunt qui operántur iniquitátem:~* expúlsi sunt, nec potuérunt stare.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

