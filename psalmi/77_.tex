\item Atténdite, pópule meus, legem meam:~\psstar{} inclináte aurem vestram in verba oris mei.

\item Apériam in parábolis os meum:~\psstar{} loquar propositiónes ab inítio.

\item Quanta audívimus et cognóvimus ea:~\psstar{} et patres nostri narravérunt nobis.

\item Non sunt occultáta a fíliis eórum:~\psstar{} in generatióne áltera.

\item Narrántes laudes Dómini, et virtútes ejus:~\psstar{} et mirabília ejus, quæ fecit.

\item Et suscitávit testimónium in Jacob:~\psstar{} et legem pósuit in Israël.

\item Quanta mandávit pátribus nostris nota fácere ea fíliis suis:~\psstar{} ut cognóscat generátio áltera.

\item Fílii qui nascéntur, et exsúrgent,~\psstar{} et narrábunt fíliis suis.

\item Ut ponant in Deo spem suam,~\pscross{} et non obliviscántur óperum Dei:~\psstar{} et mandáta ejus exquírant.

\item Ne fiant sicut patres eórum:~\psstar{} generátio prava et exásperans.

\item Generátio, quæ non diréxit cor suum:~\psstar{} et non est créditus cum Deo spíritus ejus.

\item Fílii Ephrem intendéntes et mitténtes arcum:~\psstar{} convérsi sunt in die belli.

\item Non custodiérunt testaméntum Dei:~\psstar{} et in lege ejus noluérunt ambuláre.

\item Et oblíti sunt benefactórum ejus:~\psstar{} et mirabílium ejus quæ osténdit eis.

\item Coram pátribus eórum fecit mirabília in terra Ægýpti:~\psstar{} in campo Táneos.

\item Interrúpit mare, et perdúxit eos:~\psstar{} et státuit aquas quasi in utre.

\item Et dedúxit eos in nube diéi:~\psstar{} et tota nocte in illuminatióne ignis.

\item Interrúpit petram in erémo:~\psstar{} et adaquávit eos velut in abýsso multa.

\item Et edúxit aquam de petra:~\psstar{} et dedúxit tamquam flúmina aquas.

\item Et apposuérunt adhuc peccáre ei:~\psstar{} in iram excitavérunt Excélsum in inaquóso.

\item Et tentavérunt Deum in córdibus suis,~\psstar{} ut péterent escas animábus suis.

\item Et male locúti sunt de Deo:~\psstar{} dixérunt: Numquid póterit Deus paráre mensam in desérto?

\item Quóniam percússit petram, et fluxérunt aquæ:~\psstar{} et torréntes inundavérunt.

\item Numquid et panem póterit dare,~\psstar{} aut paráre mensam pópulo suo?

\item Ideo audívit Dóminus, et dístulit:~\psstar{} et ignis accénsus est in Jacob, et ira ascéndit in Israël:

\item Quia non credidérunt in Deo,~\psstar{} nec speravérunt in salutári ejus:

\item Et mandávit núbibus désuper,~\psstar{} et jánuas cæli apéruit.

\item Et pluit illis manna ad manducándum,~\psstar{} et panem cæli dedit eis.

\item Panem Angelórum manducávit homo,~\psstar{} cibária misit eis in abundántia.

\item Tránstulit Austrum de cælo:~\psstar{} et indúxit in virtúte sua Africum.

\item Et pluit super eos sicut púlverem carnes:~\psstar{} et sicut arénam maris volatília pennáta.

\item Et cecidérunt in médio castrórum eórum:~\psstar{} circa tabernácula eórum.

\item Et manducavérunt, et saturáti sunt nimis,~\pscross{} et desidérium eórum áttulit eis:~\psstar{} non sunt fraudáti a desidério suo.

\item Adhuc escæ eórum erant in ore ipsórum:~\psstar{} et ira Dei ascéndit super eos.

\item Et occídit pingues eórum,~\psstar{} et eléctos Israël impedívit.

\item In ómnibus his peccavérunt adhuc:~\psstar{} et non credidérunt in mirabílibus ejus.

\item Et defecérunt in vanitáte dies eórum:~\psstar{} et anni eórum cum festinatióne.

\item Cum occíderet eos, quærébant eum:~\psstar{} et revertebántur, et dilúculo veniébant ad eum.

\item Et rememoráti sunt quia Deus adjútor est eórum:~\psstar{} et Deus excélsus redémptor eórum est.

\item Et dilexérunt eum in ore suo,~\psstar{} et lingua sua mentíti sunt ei.

\item Cor autem eórum non erat rectum cum eo:~\psstar{} nec fidéles hábiti sunt in testaménto ejus.

\item Ipse autem est miséricors,~\pscross{} et propítius fiet peccátis eórum:~\psstar{} et non dispérdet eos.

\item Et abundávit ut avérteret iram suam:~\psstar{} et non accéndit omnem iram suam:

\item Et recordátus est quia caro sunt:~\psstar{} spíritus vadens et non rédiens.

\item Quóties exacerbavérunt eum in desérto,~\psstar{} in iram concitavérunt eum in inaquóso?

\item Et convérsi sunt, et tentavérunt Deum:~\psstar{} et Sanctum Israël exacerbavérunt.

\item Non sunt recordáti manus ejus,~\psstar{} die qua redémit eos de manu tribulántis.

\item Sicut pósuit in Ægýpto signa sua,~\psstar{} et prodígia sua in campo Táneos.

\item Et convértit in sánguinem flúmina eórum:~\psstar{} et imbres eórum ne bíberent.

\item Misit in eos cœnomyíam, et comédit eos:~\psstar{} et ranam, et dispérdidit eos.

\item Et dedit ærúgini fructus eórum,~\psstar{} et labóres eórum locústæ.

\item Et occídit in grándine víneas eórum,~\psstar{} et moros eórum in pruína.

\item Et trádidit grándini juménta eórum:~\psstar{} et possessiónem eórum igni.

\item Misit in eos iram indignatiónis suæ:~\psstar{} indignatiónem, et iram, et tribulatiónem: immissiónes per ángelos malos.

\item Viam fecit sémitæ iræ suæ,~\pscross{} non pepércit a morte animábus eórum:~\psstar{} et juménta eórum in morte conclúsit.

\item Et percússit omne primogénitum in terra Ægýpti:~\psstar{} primítias omnis labóris eórum in tabernáculis Cham.

\item Et ábstulit sicut oves pópulum suum:~\psstar{} et perdúxit eos tamquam gregem in desérto.

\item Et dedúxit eos in spe, et non timuérunt:~\psstar{} et inimícos eórum opéruit mare.

\item Et indúxit eos in montem sanctificatiónis suæ,~\psstar{} montem, quem acquisívit déxtera ejus.

\item Et ejécit a fácie eórum gentes:~\psstar{} et sorte divísit eis terram in funículo distributiónis.

\item Et habitáre fecit in tabernáculis eórum~\psstar{} tribus Israël.

\item Et tentavérunt, et exacerbavérunt Deum excélsum:~\psstar{} et testimónia ejus non custodiérunt.

\item Et avertérunt se, et non servavérunt pactum:~\psstar{} quemádmodum patres eórum convérsi sunt in arcum pravum.

\item In iram concitavérunt eum in cóllibus suis:~\psstar{} et in sculptílibus suis ad æmulatiónem eum provocavérunt.

\item Audívit Deus, et sprevit:~\psstar{} et ad níhilum redégit valde Israël.

\item Et répulit tabernáculum Silo,~\psstar{} tabernáculum suum, ubi habitávit in homínibus.

\item Et trádidit in captivitátem virtútem eórum:~\psstar{} et pulchritúdinem eórum in manus inimíci.

\item Et conclúsit in gládio pópulum suum:~\psstar{} et hereditátem suam sprevit.

\item Júvenes eórum comédit ignis:~\psstar{} et vírgines eórum non sunt lamentátæ.

\item Sacerdótes eórum in gládio cecidérunt:~\psstar{} et víduæ eórum non plorabántur.

\item Et excitátus est tamquam dórmiens Dóminus,~\psstar{} tamquam potens crapulátus a vino.

\item Et percússit inimícos suos in posterióra:~\psstar{} oppróbrium sempitérnum dedit illis.

\item Et répulit tabernáculum Joseph:~\psstar{} et tribum Ephraim non elégit:

\item Sed elégit tribum Juda,~\psstar{} montem Sion quem diléxit.

\item Et ædificávit sicut unicórnium sanctifícium suum in terra,~\psstar{} quam fundávit in sǽcula.

\item Et elégit David, servum suum,~\pscross{} et sústulit eum de grégibus óvium:~\psstar{} de post fœtántes accépit eum,

\item Páscere Jacob, servum suum,~\psstar{} et Israël, hereditátem suam:

\item Et pavit eos in innocéntia cordis sui:~\psstar{} et in intelléctibus mánuum suárum dedúxit eos.