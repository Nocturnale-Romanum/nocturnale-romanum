\item Deus ultiónum Dóminus:~* Deus ultiónum líbere egit.

\item Exaltáre, qui júdicas terram:~* redde retributiónem supérbis.

\item Usquequo peccatóres, Dómine:~* úsquequo peccatóres gloriabúntur:

\item Effabúntur et loquéntur iniquitátem:~* loquéntur omnes, qui operántur injustítiam?

\item Pópulum tuum, Dómine, humiliavérunt:~* et hereditátem tuam vexavérunt.

\item Víduam et ádvenam interfecérunt:~* et pupíllos occidérunt.

\item Et dixérunt: Non vidébit Dóminus:~* nec intélliget Deus Jacob.

\item Intellígite, insipiéntes in pópulo:~* et stulti, aliquándo sápite.

\item Qui plantávit aurem, non áudiet?~* aut qui finxit óculum, non consíderat?

\item Qui córripit Gentes, non árguet:~* qui docet hóminem sciéntiam?

\item Dóminus scit cogitatiónes hóminum,~* quóniam vanæ sunt.

\item Beátus homo, quem tu erudíeris, Dómine,~* et de lege tua docúeris eum.

\item Ut mítiges ei a diébus malis:~* donec fodiátur peccatóri fóvea.

\item Quia non repéllet Dóminus plebem suam:~* et hereditátem suam non derelínquet.

\item Quoadúsque justítia convertátur in judícium:~* et qui juxta illam omnes qui recto sunt corde.

\item Quis consúrget mihi advérsus malignántes?~* aut quis stabit mecum advérsus operántes iniquitátem?

\item Nisi quia Dóminus adjúvit me:~* paulo minus habitásset in inférno ánima mea.

\item Si dicébam: Motus est pes meus:~* misericórdia tua, Dómine, adjuvábat me.

\item Secúndum multitúdinem dolórum meórum in corde meo:~* consolatiónes tuæ lætificavérunt ánimam meam.

\item Numquid adhǽret tibi sedes iniquitátis:~* qui fingis labórem in præcépto?

\item Captábunt in ánimam justi:~* et sánguinem innocéntem condemnábunt.

\item Et factus est mihi Dóminus in refúgium:~* et Deus meus in adjutórium spei meæ.

\item Et reddet illis iniquitátem ipsórum:~† et in malítia eórum dispérdet eos:~* dispérdet illos Dóminus Deus noster.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

