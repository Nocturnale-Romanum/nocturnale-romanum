\item Deus, laudem meam ne tacúeris:~\psstar{} quia os peccatóris, et os dolósi super me apértum est.

\item Locúti sunt advérsum me lingua dolósa,~\pscross{} et sermónibus ódii circumdedérunt me:~\psstar{} et expugnavérunt me gratis.

\item Pro eo ut me dilígerent, detrahébant mihi:~\psstar{} ego autem orábam.

\item Et posuérunt advérsum me mala pro bonis:~\psstar{} et ódium pro dilectióne mea.

\item Constítue super eum peccatórem:~\psstar{} et diábolus stet a dextris ejus.

\item Cum judicátur, éxeat condemnátus:~\psstar{} et orátio ejus fiat in peccátum.

\item Fiant dies ejus pauci:~\psstar{} et episcopátum ejus accípiat alter.

\item Fiant fílii ejus órphani:~\psstar{} et uxor ejus vídua.

\item Nutántes transferántur fílii ejus, et mendícent:~\psstar{} et ejiciántur de habitatiónibus suis.

\item Scrutétur fœnerátor omnem substántiam ejus:~\psstar{} et dirípiant aliéni labóres ejus.

\item Non sit illi adjútor:~\psstar{} nec sit qui misereátur pupíllis ejus.

\item Fiant nati ejus in intéritum:~\psstar{} in generatióne una deleátur nomen ejus.

\item In memóriam rédeat iníquitas patrum ejus in conspéctu Dómini:~\psstar{} et peccátum matris ejus non deleátur.

\item Fiant contra Dóminum semper,~\pscross{} et dispéreat de terra memória eórum:~\psstar{} pro eo quod non est recordátus fácere misericórdiam.

\item Et persecútus est hóminem ínopem, et mendícum,~\psstar{} et compúnctum corde mortificáre.

\item Et diléxit maledictiónem, et véniet ei:~\psstar{} et nóluit benedictiónem, et elongábitur ab eo.

\item Et índuit maledictiónem sicut vestiméntum,~\pscross{} et intrávit sicut aqua in interióra ejus,~\psstar{} et sicut óleum in óssibus ejus.

\item Fiat ei sicut vestiméntum, quo operítur:~\psstar{} et sicut zona, qua semper præcíngitur.

\item Hoc opus eórum, qui détrahunt mihi apud Dóminum:~\psstar{} et qui loquúntur mala advérsus ánimam meam.

\item Et tu, Dómine, Dómine, fac mecum propter nomen tuum:~\psstar{} quia suávis est misericórdia tua.

\item Líbera me quia egénus, et pauper ego sum:~\psstar{} et cor meum conturbátum est intra me.

\item Sicut umbra cum declínat, ablátus sum:~\psstar{} et excússus sum sicut locústæ.

\item Génua mea infirmáta sunt a jejúnio:~\psstar{} et caro mea immutáta est propter óleum.

\item Et ego factus sum oppróbrium illis:~\psstar{} vidérunt me, et movérunt cápita sua.

\item Adjuva me, Dómine, Deus meus:~\psstar{} salvum me fac secúndum misericórdiam tuam.

\item Et sciant quia manus tua hæc:~\psstar{} et tu, Dómine, fecísti eam.

\item Maledícent illi, et tu benedíces:~\pscross{} qui insúrgunt in me, confundántur:~\psstar{} servus autem tuus lætábitur.

\item Induántur qui détrahunt mihi, pudóre:~\psstar{} et operiántur sicut diplóide confusióne sua.

\item Confitébor Dómino nimis in ore meo:~\psstar{} et in médio multórum laudábo eum.

\item Quia ástitit a dextris páuperis,~\psstar{} ut salvam fáceret a persequéntibus ánimam meam.
