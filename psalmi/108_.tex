\item Deus, laudem meam ne tacúeris:~* quia os peccatóris, et os dolósi super me apértum est.

\item Locúti sunt advérsum me lingua dolósa,~† et sermónibus ódii circumdedérunt me:~* et expugnavérunt me gratis.

\item Pro eo ut me dilígerent, detrahébant mihi:~* ego autem orábam.

\item Et posuérunt advérsum me mala pro bonis:~* et ódium pro dilectióne mea.

\item Constítue super eum peccatórem:~* et diábolus stet a dextris ejus.

\item Cum judicátur, éxeat condemnátus:~* et orátio ejus fiat in peccátum.

\item Fiant dies ejus pauci:~* et episcopátum ejus accípiat alter.

\item Fiant fílii ejus órphani:~* et uxor ejus vídua.

\item Nutántes transferántur fílii ejus, et mendícent:~* et ejiciántur de habitatiónibus suis.

\item Scrutétur fœnerátor omnem substántiam ejus:~* et dirípiant aliéni labóres ejus.

\item Non sit illi adjútor:~* nec sit qui misereátur pupíllis ejus.

\item Fiant nati ejus in intéritum:~* in generatióne una deleátur nomen ejus.

\item In memóriam rédeat iníquitas patrum ejus in conspéctu Dómini:~* et peccátum matris ejus non deleátur.

\item Fiant contra Dóminum semper,~† et dispéreat de terra memória eórum:~* pro eo quod non est recordátus fácere misericórdiam.

\item Et persecútus est hóminem ínopem, et mendícum,~* et compúnctum corde mortificáre.

\item Et diléxit maledictiónem, et véniet ei:~* et nóluit benedictiónem, et elongábitur ab eo.

\item Et índuit maledictiónem sicut vestiméntum,~† et intrávit sicut aqua in interióra ejus,~* et sicut óleum in óssibus ejus.

\item Fiat ei sicut vestiméntum, quo operítur:~* et sicut zona, qua semper præcíngitur.

\item Hoc opus eórum, qui détrahunt mihi apud Dóminum:~* et qui loquúntur mala advérsus ánimam meam.

\item Et tu, Dómine, Dómine, fac mecum propter nomen tuum:~* quia suávis est misericórdia tua.

\item Líbera me quia egénus, et pauper ego sum:~* et cor meum conturbátum est intra me.

\item Sicut umbra cum declínat, ablátus sum:~* et excússus sum sicut locústæ.

\item Génua mea infirmáta sunt a jejúnio:~* et caro mea immutáta est propter óleum.

\item Et ego factus sum oppróbrium illis:~* vidérunt me, et movérunt cápita sua.

\item Adjuva me, Dómine, Deus meus:~* salvum me fac secúndum misericórdiam tuam.

\item Et sciant quia manus tua hæc:~* et tu, Dómine, fecísti eam.

\item Maledícent illi, et tu benedíces:~† qui insúrgunt in me, confundántur:~* servus autem tuus lætábitur.

\item Induántur qui détrahunt mihi, pudóre:~* et operiántur sicut diplóide confusióne sua.

\item Confitébor Dómino nimis in ore meo:~* et in médio multórum laudábo eum.

\item Quia ástitit a dextris páuperis,~* ut salvam fáceret a persequéntibus ánimam meam.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

