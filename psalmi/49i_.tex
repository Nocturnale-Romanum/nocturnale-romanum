\item Deus deórum, Dóminus locútus est:~* et vocávit terram,

\item A solis ortu usque ad occásum:~* ex Sion spécies decóris ejus.

\item Deus maniféste véniet:~* Deus noster et non silébit.

\item Ignis in conspéctu ejus exardéscet:~* et in circúitu ejus tempéstas válida.

\item Advocábit cælum desúrsum:~* et terram discérnere pópulum suum.

\item Congregáte illi sanctos ejus:~* qui órdinant testaméntum ejus super sacrifícia.

\item Et annuntiábunt cæli justítiam ejus:~* quóniam Deus judex est.

\item Audi, pópulus meus, et loquar:~† Israël, et testificábor tibi:~* Deus, Deus tuus ego sum.

\item Non in sacrifíciis tuis árguam te:~* holocáusta autem tua in conspéctu meo sunt semper.

\item Non accípiam de domo tua vítulos:~* neque de grégibus tuis hircos.

\item Quóniam meæ sunt omnes feræ silvárum:~* juménta in móntibus et boves.

\item Cognóvi ómnia volatília cæli:~* et pulchritúdo agri mecum est.

\item Si esuríero, non dicam tibi:~* meus est enim orbis terræ, et plenitúdo ejus.

\item Numquid manducábo carnes taurórum?~* aut sánguinem hircórum potábo?

\item Immola Deo sacrifícium laudis:~* et redde Altíssimo vota tua.

\item Et ínvoca me in die tribulatiónis:~* éruam te, et honorificábis me.
