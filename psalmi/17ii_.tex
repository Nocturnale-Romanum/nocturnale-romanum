
\item Misit de summo, et accépit me:~* et assúmpsit me de aquis multis.

\item Erípuit me de inimícis meis fortíssimis,~† et ab his qui odérunt me:~* quóniam confortáti sunt super me.

\item Prævenérunt me in die afflictiónis meæ:~* et factus est Dóminus protéctor meus.

\item Et edúxit me in latitúdinem:~* salvum me fecit, quóniam vóluit me.

\item Et retríbuet mihi Dóminus secúndum justítiam meam:~* et secúndum puritátem mánuum meárum retríbuet mihi:

\item Quia custodívi vias Dómini,~* nec ímpie gessi a Deo meo.

\item Quóniam ómnia judícia ejus in conspéctu meo:~* et justítias ejus non répuli a me.

\item Et ero immaculátus cum eo:~* et observábo me ab iniquitáte mea.

\item Et retríbuet mihi Dóminus secúndum justítiam meam:~* et secúndum puritátem mánuum meárum in conspéctu oculórum ejus.

\item Cum sancto sanctus eris,~* et cum viro innocénte ínnocens eris:

\item Et cum elécto eléctus eris:~* et cum pervérso pervertéris.

\item Quóniam tu pópulum húmilem salvum fácies:~* et óculos superbórum humiliábis.

\item Quóniam tu illúminas lucérnam meam, Dómine:~* Deus meus, illúmina ténebras meas.

\item Quóniam in te erípiar a tentatióne,~* et in Deo meo transgrédiar murum.

\item Deus meus, impollúta via ejus:~† elóquia Dómini igne examináta:~* protéctor est ómnium sperántium in se.

\item Quóniam quis Deus præter Dóminum?~* aut quis Deus præter Deum nostrum?

\item Deus, qui præcínxit me virtúte:~* et pósuit immaculátam viam meam.

\item Qui perfécit pedes meos tamquam cervórum,~* et super excélsa státuens me.

\item Qui docet manus meas ad prǽlium:~* et posuísti, ut arcum ǽreum, bráchia mea.
