\item Dómine, ne in furóre tuo árguas me,~\psstar{} neque in ira tua corrípias me.

\item Quóniam sagíttæ tuæ infíxæ sunt mihi:~\psstar{} et confirmásti super me manum tuam.

\item Non est sánitas in carne mea a fácie iræ tuæ:~\psstar{} non est pax óssibus meis a fácie peccatórum meórum.

\item Quóniam iniquitátes meæ supergréssæ sunt caput meum:~\psstar{} et sicut onus grave gravátæ sunt super me.

\item Putruérunt et corrúptæ sunt cicatríces meæ,~\psstar{} a fácie insipiéntiæ meæ.

\item Miser factus sum, et curvátus sum usque in finem:~\psstar{} tota die contristátus ingrediébar.

\item Quóniam lumbi mei impléti sunt illusiónibus:~\psstar{} et non est sánitas in carne mea.

\item Afflíctus sum, et humiliátus sum nimis:~\psstar{} rugiébam a gémitu cordis mei.

\item Dómine, ante te omne desidérium meum:~\psstar{} et gémitus meus a te non est abscónditus.

\item Cor meum conturbátum est,~\pscross{} derelíquit me virtus mea:~\psstar{} et lumen oculórum meórum, et ipsum non est mecum.

\item Amíci mei et próximi mei,~\psstar{} advérsum me appropinquavérunt et stetérunt.

\item Et qui juxta me erant, de longe stetérunt:~\psstar{} et vim faciébant qui quærébant ánimam meam.

\item Et qui inquirébant mala mihi, locúti sunt vanitátes:~\psstar{} et dolos tota die meditabántur.

\item Ego autem tamquam surdus non audiébam:~\psstar{} et sicut mutus non apériens os suum.

\item Et factus sum sicut homo non áudiens:~\psstar{} et non habens in ore suo redargutiónes.

\item Quóniam in te, Dómine, sperávi:~\psstar{} tu exáudies me, Dómine, Deus meus.

\item Quia dixi: Nequándo supergáudeant mihi inimíci mei:~\psstar{} et dum commovéntur pedes mei, super me magna locúti sunt.

\item Quóniam ego in flagélla parátus sum:~\psstar{} et dolor meus in conspéctu meo semper.

\item Quóniam iniquitátem meam annuntiábo:~\psstar{} et cogitábo pro peccáto meo.

\item Inimíci autem mei vivunt, et confirmáti sunt super me:~\psstar{} et multiplicáti sunt qui odérunt me iníque.

\item Qui retríbuunt mala pro bonis, detrahébant mihi:~\psstar{} quóniam sequébar bonitátem.

\item Ne derelínquas me, Dómine, Deus meus:~\psstar{} ne discésseris a me.

\item Inténde in adjutórium meum,~\psstar{} Dómine, Deus salútis meæ.