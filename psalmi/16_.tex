\item Exáudi, Dómine, justítiam meam:~* inténde deprecatiónem meam.

\item Auribus pércipe oratiónem meam,~* non in lábiis dolósis.

\item De vultu tuo judícium meum pródeat:~* óculi tui vídeant æquitátes.

\item Probásti cor meum, et visitásti nocte:~* igne me examinásti, et non est invénta in me iníquitas.

\item Ut non loquátur os meum ópera hóminum:~* propter verba labiórum tuórum ego custodívi vias duras.

\item Pérfice gressus meos in sémitis tuis:~* ut non moveántur vestígia mea.

\item Ego clamávi, quóniam exaudísti me, Deus:~* inclína aurem tuam mihi, et exáudi verba mea.

\item Mirífica misericórdias tuas,~* qui salvos facis sperántes in te.

\item A resisténtibus déxteræ tuæ custódi me,~* ut pupíllam óculi.

\item Sub umbra alárum tuárum prótege me:~* a fácie impiórum qui me afflixérunt.

\item Inimíci mei ánimam meam circumdedérunt,~† ádipem suum conclusérunt:~* os eórum locútum est supérbiam.

\item Projiciéntes me nunc circumdedérunt me:~* óculos suos statuérunt declináre in terram.

\item Suscepérunt me sicut leo parátus ad prædam:~* et sicut cátulus leónis hábitans in ábditis.

\item Exsúrge, Dómine, prǽveni eum, et supplánta eum:~* éripe ánimam meam ab ímpio, frámeam tuam ab inimícis manus tuæ.

\item Dómine, a paucis de terra dívide eos in vita eórum:~* de abscónditis tuis adimplétus est venter eórum.

\item Saturáti sunt fíliis:~* et dimisérunt relíquias suas párvulis suis.

\item Ego autem in justítia apparébo conspéctui tuo:~* satiábor cum apparúerit glória tua.
