\item Beáti quorum remíssæ sunt iniquitátes:~* et quorum tecta sunt peccáta.

\item Beátus vir, cui non imputávit Dóminus peccátum,~* nec est in spíritu ejus dolus.

\item Quóniam tácui, inveteravérunt ossa mea,~* dum clamárem tota die.

\item Quóniam die ac nocte graváta est super me manus tua:~* convérsus sum in ærúmna mea, dum confígitur spina.

\item Delíctum meum cógnitum tibi feci:~* et injustítiam meam non abscóndi.

\item Dixi: Confitébor advérsum me injustítiam meam Dómino:~* et tu remisísti impietátem peccáti mei.

\item Pro hac orábit ad te omnis sanctus,~* in témpore opportúno.

\item Verúmtamen in dilúvio aquárum multárum,~* ad eum non approximábunt.

\item Tu es refúgium meum a tribulatióne, quæ circúmdedit me:~* exsultátio mea, érue me a circumdántibus me.

\item Intelléctum tibi dabo, et ínstruam te in via hac, qua gradiéris:~* firmábo super te óculos meos.

\item Nolíte fíeri sicut equus et mulus,~* quibus non est intelléctus.

\item In camo et freno maxíllas eórum constrínge:~* qui non appróximant ad te.

\item Multa flagélla peccatóris,~* sperántem autem in Dómino misericórdia circúmdabit.

\item Lætámini in Dómino et exsultáte, justi,~* et gloriámini, omnes recti corde.
