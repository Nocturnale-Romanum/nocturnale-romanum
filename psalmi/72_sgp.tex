\item Quam bonus Israël Deus,~* his, qui recto sunt corde!

\item Mei autem pene moti sunt pedes:~* pene effúsi sunt gressus mei.

\item Quia zelávi super iníquos,~* pacem peccatórum videns.

\item Quia non est respéctus morti eórum:~* et firmaméntum in plaga eórum.

\item In labóre hóminum non sunt:~* et cum homínibus non flagellabúntur:

\item Ideo ténuit eos supérbia,~* opérti sunt iniquitáte et impietáte sua.

\item Pródiit quasi ex ádipe iníquitas eórum:~* transiérunt in afféctum cordis.

\item Cogitavérunt, et locúti sunt nequítiam:~* iniquitátem in excélso locúti sunt.

\item Posuérunt in cælum os suum:~* et lingua eórum transívit in terra.

\item Ideo convertétur pópulus meus hic:~* et dies pleni inveniéntur in eis.

\item Et dixérunt: Quómodo scit Deus,~* et si est sciéntia in excélso?

\item Ecce ipsi peccatóres, et abundántes in sǽculo,~* obtinuérunt divítias.

\item Et dixi: Ergo sine causa justificávi cor meum,~* et lavi inter innocéntes manus meas.

\item Et fui flagellátus tota die,~* et castigátio mea in matutínis.

\item Si dicébam: Narrábo sic:~* ecce natiónem filiórum tuórum reprobávi.

\item Existimábam ut cognóscerem hoc,~* labor est ante me.

\item Donec intrem in Sanctuárium Dei:~* et intélligam in novíssimis eórum.

\item Verúmtamen propter dolos posuísti eis:~* dejecísti eos dum allevaréntur.

\item Quómodo facti sunt in desolatiónem, súbito defecérunt:~* periérunt propter iniquitátem suam.

\item Velut sómnium surgéntium, Dómine,~* in civitáte tua imáginem ipsórum ad níhilum rédiges.

\item Quia inflammátum est cor meum, et renes mei commutáti sunt:~* et ego ad níhilum redáctus sum, et nescívi.

\item Ut juméntum factus sum apud te:~* et ego semper tecum.

\item Tenuísti manum déxteram meam:~† et in voluntáte tua deduxísti me,~* et cum glória suscepísti me.

\item Quid enim mihi est in cælo?~* et a te quid vólui super terram?

\item Defécit caro mea, et cor meum:~* Deus cordis mei, et pars mea Deus in ætérnum.

\item Quia ecce, qui elóngant se a te, períbunt:~* perdidísti omnes, qui fornicántur abs te.

\item Mihi autem adhærére Deo bonum est:~* pónere in Dómino Deo spem meam:

\item Ut annúntiem omnes prædicatiónes tuas,~* in portis fíliæ Sion.

