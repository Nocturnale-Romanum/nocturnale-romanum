\item Quam bonus Israël Deus,~\psstar{} his, qui recto sunt corde!

\item Mei autem pene moti sunt pedes:~\psstar{} pene effúsi sunt gressus mei.

\item Quia zelávi super iníquos,~\psstar{} pacem peccatórum videns.

\item Quia non est respéctus morti eórum:~\psstar{} et firmaméntum in plaga eórum.

\item In labóre hóminum non sunt:~\psstar{} et cum homínibus non flagellabúntur:

\item Ideo ténuit eos supérbia,~\psstar{} opérti sunt iniquitáte et impietáte sua.

\item Pródiit quasi ex ádipe iníquitas eórum:~\psstar{} transiérunt in afféctum cordis.

\item Cogitavérunt, et locúti sunt nequítiam:~\psstar{} iniquitátem in excélso locúti sunt.

\item Posuérunt in cælum os suum:~\psstar{} et lingua eórum transívit in terra.

\item Ideo convertétur pópulus meus hic:~\psstar{} et dies pleni inveniéntur in eis.

\item Et dixérunt: Quómodo scit Deus,~\psstar{} et si est sciéntia in excélso?

\item Ecce ipsi peccatóres, et abundántes in sǽculo,~\psstar{} obtinuérunt divítias.

\item Et dixi: Ergo sine causa justificávi cor meum,~\psstar{} et lavi inter innocéntes manus meas.

\item Et fui flagellátus tota die,~\psstar{} et castigátio mea in matutínis.

\item Si dicébam: Narrábo sic:~\psstar{} ecce natiónem filiórum tuórum reprobávi.

\item Existimábam ut cognóscerem hoc,~\psstar{} labor est ante me.

\item Donec intrem in Sanctuárium Dei:~\psstar{} et intélligam in novíssimis eórum.

\item Verúmtamen propter dolos posuísti eis:~\psstar{} dejecísti eos dum allevaréntur.

\item Quómodo facti sunt in desolatiónem, súbito defecérunt:~\psstar{} periérunt propter iniquitátem suam.

\item Velut sómnium surgéntium, Dómine,~\psstar{} in civitáte tua imáginem ipsórum ad níhilum rédiges.

\item Quia inflammátum est cor meum, et renes mei commutáti sunt:~\psstar{} et ego ad níhilum redáctus sum, et nescívi.

\item Ut juméntum factus sum apud te:~\psstar{} et ego semper tecum.

\item Tenuísti manum déxteram meam:~\pscross{} et in voluntáte tua deduxísti me,~\psstar{} et cum glória suscepísti me.

\item Quid enim mihi est in cælo?~\psstar{} et a te quid vólui super terram?

\item Defécit caro mea, et cor meum:~\psstar{} Deus cordis mei, et pars mea Deus in ætérnum.

\item Quia ecce, qui elóngant se a te, períbunt:~\psstar{} perdidísti omnes, qui fornicántur abs te.

\item Mihi autem adhærére Deo bonum est:~\psstar{} pónere in Dómino Deo spem meam:

\item Ut annúntiem omnes prædicatiónes tuas,~\psstar{} in portis fíliæ Sion.

