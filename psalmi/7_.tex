\item Dómine Deus meus in te sperávi:~\psstar{} salvum me fac ex ómnibus persequéntibus me, et líbera me.

\item Nequándo rápiat ut leo ánimam meam,~\psstar{} dum non est qui rédimat, neque qui salvum fáciat.

\item Dómine Deus meus si feci istud,~\psstar{} si est iníquitas in mánibus meis:

\item Si réddidi retribuéntibus mihi mala,~\psstar{} décidam mérito ab inimícis meis inánis.

\item Persequátur inimícus ánimam meam,~\pscross{} et comprehéndat, et concúlcet in terra vitam meam,~\psstar{} et glóriam meam in púlverem dedúcat.

\item Exsúrge Dómine in ira tua:~\psstar{} et exaltáre in fínibus inimicórum meórum.

\item Et exsúrge Dómine Deus meus in præcépto quod mandásti:~\psstar{} et synagóga populórum circúmdabit te.

\item Et propter hanc in altum regrédere:~\psstar{} Dóminus júdicat pópulos.

\item Júdica me, Dómine, secúndum justítiam meam,~\psstar{} et secúndum innocéntiam meam super me.

\item Consumétur nequítia peccatórum, et díriges justum,~\psstar{} scrutans corda et renes Deus.

\item Justum adjutórium meum a Dómino,~\psstar{} qui salvos facit rectos corde.

\item Deus judex justus, fortis, et pátiens:~\psstar{} numquid iráscitur per síngulos dies?

\item Nisi convérsi fuéritis, gládium suum vibrábit:~\psstar{} arcum suum teténdit, et parávit illum.

\item Et in eo parávit vasa mortis:~\psstar{} sagíttas suas ardéntibus effécit.

\item Ecce partúriit injustítiam:~\psstar{} concépit dolórem, et péperit iniquitátem.

\item Lacum apéruit, et effódit eum:~\psstar{} et íncidit in fóveam quam fecit.

\item Convertétur dolor ejus in caput ejus:~\psstar{} et in vérticem ipsíus iníquitas ejus descéndet.

\item Confitébor Dómino secúndum justítiam ejus:~\psstar{} et psallam nómini Dómini altíssimi.