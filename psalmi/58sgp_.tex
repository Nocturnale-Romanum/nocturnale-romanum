\item Eripe me de inimícis meis, Deus meus:~* et ab insurgéntibus in me líbera me.

\item Eripe me de operántibus iniquitátem:~* et de viris sánguinum salva me.

\item Quia ecce cepérunt ánimam meam:~* irruérunt in me fortes.

\item Neque iníquitas mea, neque peccátum meum, Dómine:~* sine iniquitáte cucúrri, et diréxi.

\item Exsúrge in occúrsum meum, et vide:~* et tu, Dómine, Deus virtútum, Deus Israël.

\item Inténde ad visitándas omnes Gentes:~* non misereáris ómnibus, qui operántur iniquitátem.

\item Converténtur ad vésperam: et famem patiéntur ut canes:~* et circuíbunt civitátem.

\item Ecce loquéntur in ore suo,~† et gládius in lábiis eórum:~* quóniam quis audívit?

\item Et tu, Dómine, deridébis eos:~* ad níhilum dedúces omnes Gentes.

\item Fortitúdinem meam ad te custódiam,~† quia, Deus, suscéptor meus es:~* Deus meus, misericórdia ejus prævéniet me.

\item Deus osténdet mihi super inimícos meos, ne occídas eos:~* nequándo obliviscántur pópuli mei.

\item Dispérge illos in virtúte tua:~* et depóne eos, protéctor meus, Dómine:

\item Delíctum oris eórum, sermónem labiórum ipsórum:~* et comprehendántur in supérbia sua.

\item Et de exsecratióne et mendácio annuntiabúntur in consummatióne:~* in ira consummatiónis, et non erunt.

\item Et scient quia Deus dominábitur Jacob:~* et fínium terræ.

\item Converténtur ad vésperam: et famem patiéntur ut canes,~* et circuíbunt civitátem.

\item Ipsi dispergéntur ad manducándum:~* si vero non fúerint saturáti, et murmurábunt.

\item Ego autem cantábo fortitúdinem tuam:~* et exsultábo mane misericórdiam tuam.

\item Quia factus es suscéptor meus,~* et refúgium meum, in die tribulatiónis meæ.

\item Adjútor meus, tibi psallam,~† quia, Deus, suscéptor meus es:~* Deus meus, misericórdia mea.

