\item Dómini est terra, et plenitúdo ejus:~* orbis terrárum, et univérsi qui hábitant in eo.

\item Quia ipse super mária fundávit eum:~* et super flúmina præparávit eum.

\item Quis ascéndet in montem Dómini?~* aut quis stabit in loco sancto ejus?

\item Innocens mánibus et mundo corde,~† qui non accépit in vano ánimam suam,~* nec jurávit in dolo próximo suo.

\item Hic accípiet benedictiónem a Dómino:~* et misericórdiam a Deo, salutári suo.

\item Hæc est generátio quæréntium eum,~* quæréntium fáciem Dei Jacob.

\item Attóllite portas, príncipes, vestras,~† et elevámini, portæ æternáles:~* et introíbit Rex glóriæ.

\item Quis est iste Rex glóriæ?~† Dóminus fortis et potens:~* Dóminus potens in prǽlio.

\item Attóllite portas, príncipes, vestras,~† et elevámini, portæ æternáles:~* et introíbit Rex glóriæ.

\item Quis est iste Rex glóriæ?~* Dóminus virtútum ipse est Rex glóriæ.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

