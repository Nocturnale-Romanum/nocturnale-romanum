\item Deus deórum, Dóminus locútus est:~\psstar{} et vocávit terram,

\item A solis ortu usque ad occásum:~\psstar{} ex Sion spécies decóris ejus.

\item Deus maniféste véniet:~\psstar{} Deus noster et non silébit.

\item Ignis in conspéctu ejus exardéscet:~\psstar{} et in circúitu ejus tempéstas válida.

\item Advocábit cælum desúrsum:~\psstar{} et terram discérnere pópulum suum.

\item Congregáte illi sanctos ejus:~\psstar{} qui órdinant testaméntum ejus super sacrifícia.

\item Et annuntiábunt cæli justítiam ejus:~\psstar{} quóniam Deus judex est.

\item Audi, pópulus meus, et loquar: Israël, et testificábor tibi:~\psstar{} Deus, Deus tuus ego sum.

\item Non in sacrifíciis tuis árguam te:~\psstar{} holocáusta autem tua in conspéctu meo sunt semper.

\item Non accípiam de domo tua vítulos:~\psstar{} neque de grégibus tuis hircos.

\item Quóniam meæ sunt omnes feræ silvárum:~\psstar{} juménta in móntibus et boves.

\item Cognóvi ómnia volatília cæli:~\psstar{} et pulchritúdo agri mecum est.

\item Si esuríero, non dicam tibi:~\psstar{} meus est enim orbis terræ, et plenitúdo ejus.

\item Numquid manducábo carnes taurórum?~\psstar{} aut sánguinem hircórum potábo?

\item Immola Deo sacrifícium laudis:~\psstar{} et redde Altíssimo vota tua.

\item Et ínvoca me in die tribulatiónis:~\psstar{} éruam te, et honorificábis me.

\item Peccatóri autem dixit Deus:~\psstar{} Quare tu enárras justítias meas, et assúmis testaméntum meum per os tuum?

\item Tu vero odísti disciplínam:~\psstar{} et projecísti sermónes meos retrórsum:

\item Si vidébas furem, currébas cum eo:~\psstar{} et cum adúlteris portiónem tuam ponébas.

\item Os tuum abundávit malítia:~\psstar{} et lingua tua concinnábat dolos.

\item Sedens advérsus fratrem tuum loquebáris, et advérsus fílium matris tuæ ponébas scándalum:~\psstar{} hæc fecísti, et tácui.

\item Existimásti, iníque, quod ero tui símilis:~\psstar{} árguam te, et státuam contra fáciem tuam.

\item Intellígite hæc, qui obliviscímini Deum:~\psstar{} nequándo rápiat, et non sit qui erípiat.

\item Sacrifícium laudis honorificábit me:~\psstar{} et illic iter, quo osténdam illi salutáre Dei.