\item Beátus vir, qui non ábiit in consílio impiórum,~† et in via peccatórum non stetit,~* et in cáthedra pestiléntiæ non sedit:

\item Sed in lege Dómini volúntas ejus,~* et in lege ejus meditábitur die ac nocte.

\item Et erit tamquam lignum, quod plantátum est secus decúrsus aquárum,~* quod fructum suum dabit in témpore suo:

\item Et fólium ejus non défluet:~* et ómnia quæcúmque fáciet, prosperabúntur.

\item Non sic ímpii, non sic:~* sed tamquam pulvis, quem prójicit ventus a fácie terræ.

\item Ideo non resúrgent ímpii in judício:~* neque peccatóres in concílio justórum.

\item Quóniam novit Dóminus viam justórum:~* et iter impiórum períbit.
