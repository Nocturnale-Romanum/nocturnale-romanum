\item In te, Dómine, sperávi non confúndar in ætérnum:~* in justítia tua líbera me.

\item Inclína ad me aurem tuam,~* accélera ut éruas me.

\item Esto mihi in Deum protectórem, et in domum refúgii:~* ut salvum me fácias.

\item Quóniam fortitúdo mea, et refúgium meum es tu:~* et propter nomen tuum dedúces me, et enútries me.

\item Edúces me de láqueo hoc, quem abscondérunt mihi:~* quóniam tu es protéctor meus.

\item In manus tuas comméndo spíritum meum:~* redemísti me, Dómine, Deus veritátis.

\item Odísti observántes vanitátes,~* supervácue.

\item Ego autem in Dómino sperávi:~* exsultábo, et lætábor in misericórdia tua.

\item Quóniam respexísti humilitátem meam,~* salvásti de necessitátibus ánimam meam.

\item Nec conclusísti me in mánibus inimíci:~* statuísti in loco spatióso pedes meos.

\item Miserére mei, Dómine, quóniam tríbulor:~† conturbátus est in ira óculus meus,~* ánima mea, et venter meus:

\item Quóniam defécit in dolóre vita mea:~* et anni mei in gemítibus.

\item Infirmáta est in paupertáte virtus mea:~* et ossa mea conturbáta sunt.

\item Super omnes inimícos meos factus sum oppróbrium et vicínis meis valde:~* et timor notis meis.

\item Qui vidébant me, foras fugérunt a me:~* oblivióni datus sum, tamquam mórtuus a corde.

\item Factus sum tamquam vas pérditum:~* quóniam audívi vituperatiónem multórum commorántium in circúitu.

\item In eo dum convenírent simul advérsum me,~* accípere ánimam meam consiliáti sunt.

\item Ego autem in te sperávi, Dómine:~† dixi: Deus meus es tu:~* in mánibus tuis sortes meæ.

\item Eripe me de manu inimicórum meórum,~* et a persequéntibus me.

\item Illústra fáciem tuam super servum tuum,~† salvum me fac in misericórdia tua:~* Dómine, non confúndar, quóniam invocávi te.

\item Erubéscant ímpii, et deducántur in inférnum:~* muta fiant lábia dolósa.

\item Quæ loquúntur advérsus justum iniquitátem:~* in supérbia, et in abusióne.

\item Quam magna multitúdo dulcédinis tuæ, Dómine,~* quam abscondísti timéntibus te.

\item Perfecísti eis, qui sperant in te,~* in conspéctu filiórum hóminum.

\item Abscóndes eos in abscóndito faciéi tuæ~* a conturbatióne hóminum.

\item Próteges eos in tabernáculo tuo~* a contradictióne linguárum.

\item Benedíctus Dóminus:~* quóniam mirificávit misericórdiam suam mihi in civitáte muníta.

\item Ego autem dixi in excéssu mentis meæ:~* Projéctus sum a fácie oculórum tuórum.

\item Ideo exaudísti vocem oratiónis meæ,~* dum clamárem ad te.

\item Dilígite Dóminum omnes sancti ejus:~† quóniam veritátem requíret Dóminus,~* et retríbuet abundánter faciéntibus supérbiam.

\item Viríliter ágite, et confortétur cor vestrum,~* omnes, qui sperátis in Dómino.

