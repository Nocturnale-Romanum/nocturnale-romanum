\item In te, Dómine, sperávi non confúndar in ætérnum:~\psstar{} in justítia tua líbera me.

\item Inclína ad me aurem tuam,~\psstar{} accélera ut éruas me.

\item Esto mihi in Deum protectórem, et in domum refúgii:~\psstar{} ut salvum me fácias.

\item Quóniam fortitúdo mea, et refúgium meum es tu:~\psstar{} et propter nomen tuum dedúces me, et enútries me.

\item Edúces me de láqueo hoc, quem abscondérunt mihi:~\psstar{} quóniam tu es protéctor meus.

\item In manus tuas comméndo spíritum meum:~\psstar{} redemísti me, Dómine, Deus veritátis.

\item Odísti observántes vanitátes,~\psstar{} supervácue.

\item Ego autem in Dómino sperávi:~\psstar{} exsultábo, et lætábor in misericórdia tua.

\item Quóniam respexísti humilitátem meam,~\psstar{} salvásti de necessitátibus ánimam meam.

\item Nec conclusísti me in mánibus inimíci:~\psstar{} statuísti in loco spatióso pedes meos.

\item Miserére mei, Dómine, quóniam tríbulor:~\pscross{} conturbátus est in ira óculus meus,~\psstar{} ánima mea, et venter meus:

\item Quóniam defécit in dolóre vita mea:~\psstar{} et anni mei in gemítibus.

\item Infirmáta est in paupertáte virtus mea:~\psstar{} et ossa mea conturbáta sunt.

\item Super omnes inimícos meos factus sum oppróbrium et vicínis meis valde:~\psstar{} et timor notis meis.

\item Qui vidébant me, foras fugérunt a me:~\psstar{} oblivióni datus sum, tamquam mórtuus a corde.

\item Factus sum tamquam vas pérditum:~\psstar{} quóniam audívi vituperatiónem multórum commorántium in circúitu.

\item In eo dum convenírent simul advérsum me,~\psstar{} accípere ánimam meam consiliáti sunt.

\item Ego autem in te sperávi, Dómine:~\pscross{} dixi: Deus meus es tu:~\psstar{} in mánibus tuis sortes meæ.

\item Eripe me de manu inimicórum meórum,~\psstar{} et a persequéntibus me.

\item Illústra fáciem tuam super servum tuum,~\pscross{} salvum me fac in misericórdia tua:~\psstar{} Dómine, non confúndar, quóniam invocávi te.

\item Erubéscant ímpii, et deducántur in inférnum:~\psstar{} muta fiant lábia dolósa.

\item Quæ loquúntur advérsus justum iniquitátem:~\psstar{} in supérbia, et in abusióne.

\item Quam magna multitúdo dulcédinis tuæ, Dómine,~\psstar{} quam abscondísti timéntibus te.

\item Perfecísti eis, qui sperant in te,~\psstar{} in conspéctu filiórum hóminum.

\item Abscóndes eos in abscóndito faciéi tuæ~\psstar{} a conturbatióne hóminum.

\item Próteges eos in tabernáculo tuo~\psstar{} a contradictióne linguárum.

\item Benedíctus Dóminus:~\psstar{} quóniam mirificávit misericórdiam suam mihi in civitáte muníta.

\item Ego autem dixi in excéssu mentis meæ:~\psstar{} Projéctus sum a fácie oculórum tuórum.

\item Ideo exaudísti vocem oratiónis meæ,~\psstar{} dum clamárem ad te.

\item Dilígite Dóminum omnes sancti ejus:~\pscross{} quóniam veritátem requíret Dóminus,~\psstar{} et retríbuet abundánter faciéntibus supérbiam.

\item Viríliter ágite, et confortétur cor vestrum,~\psstar{} omnes, qui sperátis in Dómino.

