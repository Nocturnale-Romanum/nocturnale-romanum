\item Quare fremuérunt Gentes:~\psstar{} et pópuli meditáti sunt inánia?

\item Astitérunt reges terræ, et príncipes convenérunt in unum~\psstar{} advérsus Dóminum, et advérsus Christum ejus.

\item Dirumpámus víncula eórum:~\psstar{} et projiciámus a nobis jugum ipsórum.

\item Qui hábitat in cælis, irridébit eos:~\psstar{} et Dóminus subsannábit eos.

\item Tunc loquétur ad eos in ira sua,~\psstar{} et in furóre suo conturbábit eos.

\item Ego autem constitútus sum Rex ab eo super Sion montem sanctum ejus,~\psstar{} prǽdicans præcéptum ejus.

\item Dóminus dixit ad me:~\psstar{} Fílius meus es tu, ego hódie génui te.

\item Póstula a me, et dabo tibi Gentes hereditátem tuam,~\psstar{} et possessiónem tuam términos terræ.

\item Reges eos in virga férrea,~\psstar{} et tamquam vas fíguli confrínges eos.

\item Et nunc, reges, intellígite:~\psstar{} erudímini, qui judicátis terram.

\item Servíte Dómino in timóre:~\psstar{} et exsultáte ei cum tremóre.

\item Apprehéndite disciplínam, nequándo irascátur Dóminus,~\psstar{} et pereátis de via justa.

\item Cum exárserit in brevi ira ejus:~\psstar{} beáti omnes qui confídunt in eo.

