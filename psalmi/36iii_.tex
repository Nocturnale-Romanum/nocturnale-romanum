
\item Os justi meditábitur sapiéntiam,~* et lingua ejus loquétur judícium.

\item Lex Dei ejus in corde ipsíus,~* et non supplantabúntur gressus ejus.

\item Consíderat peccátor justum:~* et quærit mortificáre eum.

\item Dóminus autem non derelínquet eum in mánibus ejus:~* nec damnábit eum, cum judicábitur illi.

\item Exspécta Dóminum, et custódi viam ejus:~† et exaltábit te ut hereditáte cápias terram:~* cum períerint peccatóres vidébis.

\item Vidi ímpium superexaltátum,~* et elevátum sicut cedros Líbani.

\item Et transívi, et ecce non erat:~* et quæsívi eum, et non est invéntus locus ejus.

\item Custódi innocéntiam, et vide æquitátem:~* quóniam sunt relíquiæ hómini pacífico.

\item Injústi autem disperíbunt simul:~* relíquiæ impiórum interíbunt.

\item Salus autem justórum a Dómino:~* et protéctor eórum in témpore tribulatiónis.

\item Et adjuvábit eos Dóminus et liberábit eos:~* et éruet eos a peccatóribus, et salvábit eos: quia speravérunt in eo.