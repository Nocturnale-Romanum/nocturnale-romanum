\item Confitébor tibi, Dómine, in toto corde meo:~\psstar{} narrábo ómnia mirabília tua.

\item Lætábor et exsultábo in te:~\psstar{} psallam nómini tuo, Altíssime.

\item In converténdo inimícum meum retrórsum:~\psstar{} infirmabúntur, et períbunt a fácie tua.

\item Quóniam fecísti judícium meum et causam meam:~\psstar{} sedísti super thronum, qui júdicas justítiam.

\item Increpásti Gentes, et périit ímpius:~\psstar{} nomen eórum delésti in ætérnum, et in sǽculum sǽculi.

\item Inimíci defecérunt frámeæ in finem:~\psstar{} et civitátes eórum destruxísti.

\item Périit memória eórum cum sónitu:~\psstar{} et Dóminus in ætérnum pérmanet.

\item Parávit in judício thronum suum:~\psstar{} et ipse judicábit orbem terræ in æquitáte, judicábit pópulos in justítia.

\item Et factus est Dóminus refúgium páuperi:~\psstar{} adjútor in opportunitátibus, in tribulatióne.

\item Et sperent in te qui novérunt nomen tuum:~\psstar{} quóniam non dereliquísti quæréntes te, Dómine.

\item Psállite Dómino, qui hábitat in Sion:~\psstar{} annuntiáte inter Gentes stúdia ejus:

\item Quóniam requírens sánguinem eórum recordátus est:~\psstar{} non est oblítus clamórem páuperum.

\item Miserére mei, Dómine:~\psstar{} vide humilitátem meam de inimícis meis.

\item Qui exáltas me de portis mortis,~\psstar{} ut annúntiem omnes laudatiónes tuas in portis fíliæ Sion.

\item Exsultábo in salutári tuo:~\psstar{} infíxæ sunt Gentes in intéritu, quem fecérunt.

\item In láqueo isto, quem abscondérunt,~\psstar{} comprehénsus est pes eórum.

\item Cognoscétur Dóminus judícia fáciens:~\psstar{} in opéribus mánuum suárum comprehénsus est peccátor.

\item Convertántur peccatóres in inférnum,~\psstar{} omnes Gentes quæ obliviscúntur Deum.

\item Quóniam non in finem oblívio erit páuperis:~\psstar{} patiéntia páuperum non períbit in finem.

\item Exsúrge, Dómine, non confortétur homo:~\psstar{} judicéntur Gentes in conspéctu tuo.

\item Constítue, Dómine, legislatórem super eos:~\psstar{} ut sciant Gentes quóniam hómines sunt.

\item Ut quid, Dómine, recessísti longe,~\psstar{} déspicis in opportunitátibus, in tribulatióne?

\item Dum supérbit ímpius, incénditur pauper:~\psstar{} comprehendúntur in consíliis quibus cógitant.

\item Quóniam laudátur peccátor in desidériis ánimæ suæ:~\psstar{} et iníquus benedícitur.

\item Exacerbávit Dóminum peccátor,~\psstar{} secúndum multitúdinem iræ suæ non quæret.

\item Non est Deus in conspéctu ejus:~\psstar{} inquinátæ sunt viæ illíus in omni témpore.

\item Auferúntur judícia tua a fácie ejus:~\psstar{} ómnium inimicórum suórum dominábitur.

\item Dixit enim in corde suo:~\psstar{} Non movébor a generatióne in generatiónem sine malo.

\item Cujus maledictióne os plenum est, et amaritúdine, et dolo:~\psstar{} sub lingua ejus labor et dolor.

\item Sedet in insídiis cum divítibus in occúltis:~\psstar{} ut interfíciat innocéntem.

\item Oculi ejus in páuperem respíciunt:~\psstar{} insidiátur in abscóndito, quasi leo in spelúnca sua.

\item Insidiátur ut rápiat páuperem:~\psstar{} rápere páuperem, dum áttrahit eum.

\item In láqueo suo humiliábit eum:~\psstar{} inclinábit se, et cadet, cum dominátus fúerit páuperum.

\item Dixit enim in corde suo: Oblítus est Deus,~\psstar{} avértit fáciem suam ne vídeat in finem.

\item Exsúrge, Dómine Deus, exaltétur manus tua:~\psstar{} ne obliviscáris páuperum.

\item Propter quid irritávit ímpius Deum?~\psstar{} dixit enim in corde suo: Non requíret.

\item Vides quóniam tu labórem et dolórem consíderas:~\psstar{} ut tradas eos in manus tuas.

\item Tibi derelíctus est pauper:~\psstar{} órphano tu eris adjútor.

\item Cóntere bráchium peccatóris et malígni:~\psstar{} quærétur peccátum illíus, et non inveniétur.

\item Dóminus regnábit in ætérnum, et in sǽculum sǽculi:~\psstar{} períbitis, Gentes, de terra illíus.

\item Desidérium páuperum exaudívit Dóminus:~\psstar{} præparatiónem cordis eórum audívit auris tua.

\item Judicáre pupíllo et húmili,~\psstar{} ut non appónat ultra magnificáre se homo super terram.