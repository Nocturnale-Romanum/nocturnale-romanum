\item Ad te, Dómine, clamábo, Deus meus, ne síleas a me:~\pscross{} nequándo táceas a me,~\psstar{} et assimilábor descendéntibus in lacum.

\item Exáudi, Dómine, vocem deprecatiónis meæ dum oro ad te:~\psstar{} dum extóllo manus meas ad templum sanctum tuum.

\item Ne simul trahas me cum peccatóribus:~\psstar{} et cum operántibus iniquitátem ne perdas me:

\item Qui loquúntur pacem cum próximo suo,~\psstar{} mala autem in córdibus eórum.

\item Da illis secúndum ópera eórum,~\psstar{} et secúndum nequítiam adinventiónum ipsórum.

\item Secúndum ópera mánuum eórum tríbue illis:~\psstar{} redde retributiónem eórum ipsis.

\item Quóniam non intellexérunt ópera Dómini,~\pscross{} et in ópera mánuum ejus~\psstar{} déstrues illos, et non ædificábis eos.

\item Benedíctus Dóminus,~\psstar{} quóniam exaudívit vocem deprecatiónis meæ.

\item Dóminus adjútor meus, et protéctor meus:~\psstar{} in ipso sperávit cor meum et adjútus sum.

\item Et reflóruit caro mea:~\psstar{} et ex voluntáte mea confitébor ei.

\item Dóminus fortitúdo plebis suæ:~\psstar{} et protéctor salvatiónum Christi sui est.

\item Salvum fac pópulum tuum, Dómine, et bénedic hereditáti tuæ,~\psstar{} et rege eos, et extólle illos usque in ætérnum.