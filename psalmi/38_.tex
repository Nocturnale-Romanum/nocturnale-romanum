\item Dixi: Custódiam vias meas:~* ut non delínquam in lingua mea.

\item Pósui ori meo custódiam,~* cum consísteret peccátor advérsum me.

\item Obmútui, et humiliátus sum, et sílui a bonis:~* et dolor meus renovátus est.

\item Concáluit cor meum intra me:~* et in meditatióne mea exardéscet ignis.

\item Locútus sum in lingua mea:~* Notum fac mihi, Dómine, finem meum.

\item Et númerum diérum meórum quis est:~* ut sciam quid desit mihi.

\item Ecce mensurábiles posuísti dies meos:~* et substántia mea tamquam níhilum ante te.

\item Verúmtamen univérsa vánitas,~* omnis homo vivens.

\item Verúmtamen in imágine pertránsit homo:~* sed et frustra conturbátur.

\item Thesaurízat:~* et ignórat cui congregábit ea.

\item Et nunc quæ est exspectátio mea? Nonne Dóminus?~* Et substántia mea apud te est.

\item Ab ómnibus iniquitátibus meis érue me:~* oppróbrium insipiénti dedísti me.

\item Obmútui, et non apérui os meum, quóniam tu fecísti:~* ámove a me plagas tuas.

\item A fortitúdine manus tuæ ego deféci in increpatiónibus:~* propter iniquitátem corripuísti hóminem.

\item Et tabéscere fecísti sicut aráneam ánimam ejus:~* verúmtamen vane conturbátur omnis homo.

\item Exáudi oratiónem meam, Dómine, et deprecatiónem meam:~* áuribus pércipe lácrimas meas.

\item Ne síleas: quóniam ádvena ego sum apud te, et peregrínus,~* sicut omnes patres mei.

\item Remítte mihi, ut refrígerer priúsquam ábeam,~* et ámplius non ero.