\item Dixi: Custódiam vias meas:~\psstar{} ut non delínquam in lingua mea.

\item Pósui ori meo custódiam,~\psstar{} cum consísteret peccátor advérsum me.

\item Obmútui, et humiliátus sum, et sílui a bonis:~\psstar{} et dolor meus renovátus est.

\item Concáluit cor meum intra me:~\psstar{} et in meditatióne mea exardéscet ignis.

\item Locútus sum in lingua mea:~\psstar{} Notum fac mihi, Dómine, finem meum.

\item Et númerum diérum meórum quis est:~\psstar{} ut sciam quid desit mihi.

\item Ecce mensurábiles posuísti dies meos:~\psstar{} et substántia mea tamquam níhilum ante te.

\item Verúmtamen univérsa vánitas,~\psstar{} omnis homo vivens.

\item Verúmtamen in imágine pertránsit homo:~\psstar{} sed et frustra conturbátur.

\item Thesaurízat:~\psstar{} et ignórat cui congregábit ea.

\item Et nunc quæ est exspectátio mea? Nonne Dóminus?~\psstar{} Et substántia mea apud te est.

\item Ab ómnibus iniquitátibus meis érue me:~\psstar{} oppróbrium insipiénti dedísti me.

\item Obmútui, et non apérui os meum, quóniam tu fecísti:~\psstar{} ámove a me plagas tuas.

\item A fortitúdine manus tuæ ego deféci in increpatiónibus:~\psstar{} propter iniquitátem corripuísti hóminem.

\item Et tabéscere fecísti sicut aráneam ánimam ejus:~\psstar{} verúmtamen vane conturbátur omnis homo.

\item Exáudi oratiónem meam, Dómine, et deprecatiónem meam:~\psstar{} áuribus pércipe lácrimas meas.

\item Ne síleas: quóniam ádvena ego sum apud te, et peregrínus,~\psstar{} sicut omnes patres mei.

\item Remítte mihi, ut refrígerer priúsquam ábeam,~\psstar{} et ámplius non ero.