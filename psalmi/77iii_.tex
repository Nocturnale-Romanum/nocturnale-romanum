
\item Et apposuérunt adhuc peccáre ei:~* in iram excitavérunt Excélsum in inaquóso.

\item Et tentavérunt Deum in córdibus suis,~* ut péterent escas animábus suis.

\item Et male locúti sunt de Deo:~* dixérunt: Numquid póterit Deus paráre mensam in desérto?

\item Quóniam percússit petram, et fluxérunt aquæ:~* et torréntes inundavérunt.

\item Numquid et panem póterit dare,~* aut paráre mensam pópulo suo?

\item Ideo audívit Dóminus, et dístulit:~* et ignis accénsus est in Jacob, et ira ascéndit in Israël.

\item Quia non credidérunt in Deo:~* nec speravérunt in salutári ejus:

\item Et mandávit núbibus désuper:~* et jánuas cæli apéruit.

\item Et pluit illis manna ad manducándum:~* et panem cæli dedit eis.

\item Panem Angelórum manducávit homo,~* cibária misit eis in abundántia.

\item Tránstulit Austrum de cælo:~* et indúxit in virtúte sua Africum.

\item Et pluit super eos sicut púlverem carnes:~* et sicut arénam maris volatília pennáta.

\item Et cecidérunt in médio castrórum eórum:~* circa tabernácula eórum.

\item Et manducavérunt, et saturáti sunt nimis, et desidérium eórum áttulit eis:~* non sunt fraudáti a desidério suo.

\item Adhuc escæ eórum erant in ore ipsórum:~* et ira Dei ascéndit super eos

\item Et occídit pingues eórum,~* et eléctos Israël impedívit.
