\item Júdica, Dómine, nocéntes me,~\psstar{} expúgna impugnántes me.

\item Apprehénde arma et scutum:~\psstar{} et exsúrge in adjutórium mihi.

\item Effúnde frámeam, et conclúde advérsus eos, qui persequúntur me:~\psstar{} dic ánimæ meæ: Salus tua ego sum.

\item Confundántur et revereántur,~\psstar{} quæréntes ánimam meam.

\item Avertántur retrórsum, et confundántur~\psstar{} cogitántes mihi mala.

\item Fiant tamquam pulvis ante fáciem venti:~\psstar{} et Angelus Dómini coárctans eos.

\item Fiat via illórum ténebræ et lúbricum:~\psstar{} et Angelus Dómini pérsequens eos.

\item Quóniam gratis abscondérunt mihi intéritum láquei sui:~\psstar{} supervácue exprobravérunt ánimam meam.

\item Véniat illi láqueus, quem ignórat: et cáptio, quam abscóndit, apprehéndat eum:~\psstar{} et in láqueum cadat in ipsum.

\item Anima autem mea exsultábit in Dómino:~\psstar{} et delectábitur super salutári suo.

\item Omnia ossa mea dicent:~\psstar{} Dómine, quis símilis tibi?

\item Erípiens ínopem de manu fortiórum ejus:~\psstar{} egénum et páuperem a diripiéntibus eum.

\item Surgéntes testes iníqui,~\psstar{} quæ ignorábam interrogábant me.

\item Retribuébant mihi mala pro bonis:~\psstar{} sterilitátem ánimæ meæ.

\item Ego autem cum mihi molésti essent,~\psstar{} induébar cilício.

\item Humiliábam in jejúnio ánimam meam:~\psstar{} et orátio mea in sinu meo convertétur.

\item Quasi próximum, et quasi fratrem nostrum, sic complacébam:~\psstar{} quasi lugens et contristátus, sic humiliábar.

\item Et advérsum me lætáti sunt, et convenérunt:~\psstar{} congregáta sunt super me flagélla, et ignorávi.

\item Dissipáti sunt, nec compúncti, tentavérunt me, subsannavérunt me subsannatióne:~\psstar{} frenduérunt super me déntibus suis.

\item Dómine, quando respícies?~\psstar{} restítue ánimam meam a malignitáte eórum, a leónibus únicam meam.

\item Confitébor tibi in ecclésia magna,~\psstar{} in pópulo gravi laudábo te.

\item Non supergáudeant mihi qui adversántur mihi iníque:~\psstar{} qui odérunt me gratis et ánnuunt óculis.

\item Quóniam mihi quidem pacífice loquebántur:~\psstar{} et in iracúndia terræ loquéntes, dolos cogitábant.

\item Et dilatavérunt super me os suum:~\psstar{} dixérunt: Euge, euge, vidérunt óculi nostri.

\item Vidísti, Dómine, ne síleas:~\psstar{} Dómine, ne discédas a me.

\item Exsúrge et inténde judício meo:~\psstar{} Deus meus, et Dóminus meus in causam meam.

\item Júdica me secúndum justítiam tuam, Dómine, Deus meus,~\psstar{} et non supergáudeant mihi.

\item Non dicant in córdibus suis: Euge, euge, ánimæ nostræ:~\psstar{} nec dicant: Devorávimus eum.

\item Erubéscant et revereántur simul,~\psstar{} qui gratulántur malis meis.

\item Induántur confusióne et reveréntia~\psstar{} qui magna loquúntur super me.

\item Exsúltent et læténtur qui volunt justítiam meam:~\psstar{} et dicant semper: Magnificétur Dóminus qui volunt pacem servi ejus.

\item Et lingua mea meditábitur justítiam tuam,~\psstar{} tota die laudem tuam.