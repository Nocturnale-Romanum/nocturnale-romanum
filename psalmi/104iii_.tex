
\item Misit ténebras, et obscurávit:~* et non exacerbávit sermónes suos.

\item Convértit aquas eórum in sánguinem:~* et occídit pisces eórum.

\item Edidit terra eórum ranas:~* in penetrálibus regum ipsórum.

\item Dixit, et venit cœnomyía:~* et cínifes in ómnibus fínibus eórum.

\item Pósuit plúvias eórum grándinem:~* ignem comburéntem in terra ipsórum.

\item Et percússit víneas eórum, et ficúlneas eórum:~* et contrívit lignum fínium eórum.

\item Dixit, et venit locústa, et bruchus,~* cujus non erat númerus:

\item Et comédit omne fœnum in terra eórum:~* et comédit omnem fructum terræ eórum.

\item Et percússit omne primogénitum in terra eórum:~* primítias omnis labóris eórum.

\item Et edúxit eos cum argénto et auro:~* et non erat in tríbubus eórum infírmus.

\item Lætáta est Ægýptus in profectióne eórum:~* quia incúbuit timor eórum super eos.

\item Expándit nubem in protectiónem eórum:~* et ignem ut lucéret eis per noctem.

\item Petiérunt, et venit cotúrnix:~* et pane cæli saturávit eos.

\item Dirúpit petram et fluxérunt aquæ:~* abiérunt in sicco flúmina;

\item Quóniam memor fuit verbi sancti sui:~* quod hábuit ad Abraham, púerum suum.

\item Et edúxit pópulum suum in exsultatióne,~* et eléctos suos in lætítia.

\item Et dedit illis regiónes Géntium:~* et labóres populórum possedérunt:

\item Ut custódiant justificatiónes ejus,~* et legem ejus requírant.