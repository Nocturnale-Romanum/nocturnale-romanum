\item Consérva me, Dómine, quóniam sperávi in te:~\pscross{} Dixi Dómino: Deus meus es tu,~\psstar{} quóniam bonórum meórum non eges.

\item Sanctis, qui sunt in terra ejus,~\psstar{} mirificávit omnes voluntátes meas in eis.

\item Multiplicátæ sunt infirmitátes eórum:~\psstar{} póstea acceleravérunt.

\item Non congregábo conventícula eórum de sanguínibus,~\psstar{} nec memor ero nóminum eórum per lábia mea.

\item Dóminus pars hereditátis meæ, et cálicis mei:~\psstar{} tu es, qui restítues hereditátem meam mihi.

\item Funes cecidérunt mihi in præcláris:~\psstar{} étenim heréditas mea præclára est mihi.

\item Benedícam Dóminum, qui tríbuit mihi intelléctum:~\psstar{} ínsuper et usque ad noctem increpuérunt me renes mei.

\item Providébam Dóminum in conspéctu meo semper:~\psstar{} quóniam a dextris est mihi, ne commóvear.

\item Propter hoc lætátum est cor meum, et exsultávit lingua mea:~\psstar{} ínsuper et caro mea requiéscet in spe.

\item Quóniam non derelínques ánimam meam in inférno:~\psstar{} nec dabis sanctum tuum vidére corruptiónem.

\item Notas mihi fecísti vias vitæ,~\pscross{} adimplébis me lætítia cum vultu tuo:~\psstar{} delectatiónes in déxtera tua usque in finem.
