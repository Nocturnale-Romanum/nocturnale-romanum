\item Cantáte Dómino cánticum novum:~* quia mirabília fecit.

\item Salvávit sibi déxtera ejus:~* et bráchium sanctum ejus.

\item Notum fecit Dóminus salutáre suum:~* in conspéctu Géntium revelávit justítiam suam.

\item Recordátus est misericórdiæ suæ,~* et veritátis suæ dómui Israël.

\item Vidérunt omnes términi terræ~* salutáre Dei nostri.

\item Jubiláte Deo, omnis terra:~* cantáte, et exsultáte, et psállite.

\item Psállite Dómino in cíthara, in cíthara et voce psalmi:~* in tubis ductílibus, et voce tubæ córneæ.

\item Jubiláte in conspéctu regis Dómini:~† moveátur mare, et plenitúdo ejus:~* orbis terrárum, et qui hábitant in eo.

\item Flúmina plaudent manu,~† simul montes exsultábunt a conspéctu Dómini:~* quóniam venit judicáre terram.

\item Judicábit orbem terrárum in justítia,~* et pópulos in æquitáte.
