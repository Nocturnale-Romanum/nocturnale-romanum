\item Exáudi, Deus, oratiónem meam cum déprecor:~* a timóre inimíci éripe ánimam meam.

\item Protexísti me a convéntu malignántium:~* a multitúdine operántium iniquitátem.

\item Quia exacuérunt ut gládium linguas suas:~* intendérunt arcum rem amáram, ut sagíttent in occúltis immaculátum.

\item Súbito sagittábunt eum, et non timébunt:~* firmavérunt sibi sermónem nequam.

\item Narravérunt ut abscónderent láqueos:~* dixérunt: Quis vidébit eos?

\item Scrutáti sunt iniquitátes:~* defecérunt scrutántes scrutínio.

\item Accédet homo ad cor altum:~* et exaltábitur Deus.

\item Sagíttæ parvulórum factæ sunt plagæ eórum:~* et infirmátæ sunt contra eos linguæ eórum.

\item Conturbáti sunt omnes qui vidébant eos:~* et tímuit omnis homo.

\item Et annuntiavérunt ópera Dei,~* et facta ejus intellexérunt.

\item Lætábitur justus in Dómino, et sperábit in eo:~* et laudabúntur omnes recti corde.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

