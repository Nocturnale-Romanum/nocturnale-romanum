\item Miserére mei, Deus, miserére mei:~\psstar{} quóniam in te confídit ánima mea.

\item Et in umbra alárum tuárum sperábo:~\psstar{} donec tránseat iníquitas.

\item Clamábo ad Deum altíssimum:~\psstar{} Deum, qui benefécit mihi.

\item Misit de cælo, et liberávit me:~\psstar{} dedit in oppróbrium conculcántes me.

\item Misit Deus misericórdiam suam, et veritátem suam,~\pscross{} et erípuit ánimam meam de médio catulórum leónum:~\psstar{} dormívi conturbátus.

\item Fílii hóminum dentes eórum arma et sagíttæ:~\psstar{} et lingua eórum gládius acútus.

\item Exaltáre super cælos, Deus:~\psstar{} et in omnem terram glória tua.

\item Láqueum paravérunt pédibus meis:~\psstar{} et incurvavérunt ánimam meam.

\item Fodérunt ante fáciem meam fóveam:~\psstar{} et incidérunt in eam.

\item Parátum cor meum, Deus, parátum cor meum:~\psstar{} cantábo, et psalmum dicam.

\item Exsúrge, glória mea, exsúrge psaltérium et cíthara:~\psstar{} exsúrgam dilúculo.

\item Confitébor tibi in pópulis, Dómine:~\psstar{} et psalmum dicam tibi in Géntibus:

\item Quóniam magnificáta est usque ad cælos misericórdia tua,~\psstar{} et usque ad nubes véritas tua.

\item Exaltáre super cælos, Deus:~\psstar{} et super omnem terram glória tua.

