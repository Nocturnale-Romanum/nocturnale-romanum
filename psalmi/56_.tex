\item Miserére mei, Deus, miserére mei:~* quóniam in te confídit ánima mea.

\item Et in umbra alárum tuárum sperábo:~* donec tránseat iníquitas.

\item Clamábo ad Deum altíssimum:~* Deum, qui benefécit mihi.

\item Misit de cælo, et liberávit me:~* dedit in oppróbrium conculcántes me.

\item Misit Deus misericórdiam suam, et veritátem suam,~† et erípuit ánimam meam de médio catulórum leónum:~* dormívi conturbátus.

\item Fílii hóminum dentes eórum arma et sagíttæ:~* et lingua eórum gládius acútus.

\item Exaltáre super cælos, Deus:~* et in omnem terram glória tua.

\item Láqueum paravérunt pédibus meis:~* et incurvavérunt ánimam meam.

\item Fodérunt ante fáciem meam fóveam:~* et incidérunt in eam.

\item Parátum cor meum, Deus, parátum cor meum:~* cantábo, et psalmum dicam.

\item Exsúrge, glória mea, exsúrge psaltérium et cíthara:~* exsúrgam dilúculo.

\item Confitébor tibi in pópulis, Dómine:~* et psalmum dicam tibi in Géntibus:

\item Quóniam magnificáta est usque ad cælos misericórdia tua,~* et usque ad nubes véritas tua.

\item Exaltáre super cælos, Deus:~* et super omnem terram glória tua.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

