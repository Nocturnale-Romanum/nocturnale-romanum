\item Benedícam Dóminum in omni témpore:~* semper laus ejus in ore meo.

\item In Dómino laudábitur ánima mea:~* áudiant mansuéti, et læténtur.

\item Magnificáte Dóminum mecum:~* et exaltémus nomen ejus in idípsum.

\item Exquisívi Dóminum, et exaudívit me:~* et ex ómnibus tribulatiónibus meis erípuit me.

\item Accédite ad eum, et illuminámini:~* et fácies vestræ non confundéntur.

\item Iste pauper clamávit, et Dóminus exaudívit eum:~* et de ómnibus tribulatiónibus ejus salvávit eum.

\item Immíttet Angelus Dómini in circúitu timéntium eum:~* et erípiet eos.

\item Gustáte, et vidéte quóniam suávis est Dóminus:~* beátus vir, qui sperat in eo.

\item Timéte Dóminum, omnes sancti ejus:~* quóniam non est inópia timéntibus eum.

\item Dívites eguérunt et esuriérunt:~* inquiréntes autem Dóminum non minuéntur omni bono.

\item Veníte, fílii, audíte me:~* timórem Dómini docébo vos.

\item Quis est homo qui vult vitam:~* díligit dies vidére bonos?

\item Próhibe linguam tuam a malo:~* et lábia tua ne loquántur dolum.

\item Divérte a malo, et fac bonum:~* inquíre pacem, et perséquere eam.

\item Oculi Dómini super justos:~* et aures ejus in preces eórum.

\item Vultus autem Dómini super faciéntes mala:~* ut perdat de terra memóriam eórum.

\item Clamavérunt justi, et Dóminus exaudívit eos:~* et ex ómnibus tribulatiónibus eórum liberávit eos.

\item Juxta est Dóminus iis, qui tribuláto sunt corde:~* et húmiles spíritu salvábit.

\item Multæ tribulatiónes justórum:~* et de ómnibus his liberábit eos Dóminus.

\item Custódit Dóminus ómnia ossa eórum:~* unum ex his non conterétur.

\item Mors peccatórum péssima:~* et qui odérunt justum, delínquent.

\item Rédimet Dóminus ánimas servórum suórum:~* et non delínquent omnes qui sperant in eo.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

