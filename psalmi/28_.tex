\item Afférte Dómino, fílii Dei:~* afférte Dómino fílios aríetum.

\item Afférte Dómino glóriam et honórem, afférte Dómino glóriam nómini ejus:~* adoráte Dóminum in átrio sancto ejus.

\item Vox Dómini super aquas, Deus majestátis intónuit:~* Dóminus super aquas multas.

\item Vox Dómini in virtúte:~* vox Dómini in magnificéntia.

\item Vox Dómini confringéntis cedros:~* et confrínget Dóminus cedros Líbani.

\item Et commínuet eas tamquam vítulum Líbani:~* et diléctus quemádmodum fílius unicórnium.

\item Vox Dómini intercidéntis flammam ignis:~* vox Dómini concutiéntis desértum: et commovébit Dóminus desértum Cades.

\item Vox Dómini præparántis cervos, et revelábit condénsa:~* et in templo ejus omnes dicent glóriam.

\item Dóminus dilúvium inhabitáre facit:~* et sedébit Dóminus Rex in ætérnum.

\item Dóminus virtútem pópulo suo dabit:~* Dóminus benedícet pópulo suo in pace.

