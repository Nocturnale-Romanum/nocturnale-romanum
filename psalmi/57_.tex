\item Si vere útique justítiam loquímini:~\psstar{} recta judicáte, fílii hóminum.

\item Etenim in corde iniquitátes operámini:~\psstar{} in terra injustítias manus vestræ concínnant.

\item Alienáti sunt peccatóres a vulva, erravérunt ab útero:~\psstar{} locúti sunt falsa.

\item Furor illis secúndum similitúdinem serpéntis:~\psstar{} sicut áspidis surdæ, et obturántis aures suas.

\item Quæ non exáudiet vocem incantántium:~\psstar{} et venéfici incantántis sapiénter.

\item Deus cónteret dentes eórum in ore ipsórum:~\psstar{} molas leónum confrínget Dóminus.

\item Ad níhilum devénient tamquam aqua decúrrens:~\psstar{} inténdit arcum suum donec infirméntur.

\item Sicut cera, quæ fluit, auferéntur:~\psstar{} supercécidit ignis, et non vidérunt solem.

\item Priúsquam intellígerent spinæ vestræ rhamnum:~\psstar{} sicut vivéntes, sic in ira absórbet eos.

\item Lætábitur justus cum víderit vindíctam:~\psstar{} manus suas lavábit in sánguine peccatóris.

\item Et dicet homo: Si útique est fructus justo:~\psstar{} útique est Deus júdicans eos in terra.