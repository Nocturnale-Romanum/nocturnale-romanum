\item Díligam te, Dómine, fortitúdo mea:~* Dóminus firmaméntum meum, et refúgium meum, et liberátor meus.

\item Deus meus adjútor meus,~* et sperábo in eum.

\item Protéctor meus, et cornu salútis meæ,~* et suscéptor meus.

\item Laudans invocábo Dóminum:~* et ab inimícis meis salvus ero.

\item Circumdedérunt me dolóres mortis:~* et torréntes iniquitátis conturbavérunt me.

\item Dolóres inférni circumdedérunt me:~* præoccupavérunt me láquei mortis.

\item In tribulatióne mea invocávi Dóminum,~* et ad Deum meum clamávi.

\item Et exaudívit de templo sancto suo vocem meam:~* et clamor meus in conspéctu ejus, introívit in aures ejus.

\item Commóta est, et contrémuit terra:~* fundaménta móntium conturbáta sunt, et commóta sunt, quóniam irátus est eis.

\item Ascéndit fumus in ira ejus:~† et ignis a fácie ejus exársit:~* carbónes succénsi sunt ab eo.

\item Inclinávit cælos, et descéndit:~* et calígo sub pédibus ejus.

\item Et ascéndit super Chérubim, et volávit:~* volávit super pennas ventórum.

\item Et pósuit ténebras latíbulum suum,~† in circúitu ejus tabernáculum ejus:~* tenebrósa aqua in núbibus áëris.

\item Præ fulgóre in conspéctu ejus nubes transiérunt,~* grando et carbónes ignis.

\item Et intónuit de cælo Dóminus,~† et Altíssimus dedit vocem suam:~* grando et carbónes ignis.

\item Et misit sagíttas suas, et dissipávit eos:~* fúlgura multiplicávit, et conturbávit eos.

\item Et apparuérunt fontes aquárum,~* et reveláta sunt fundaménta orbis terrárum:

\item Ab increpatióne tua, Dómine,~* ab inspiratióne spíritus iræ tuæ.