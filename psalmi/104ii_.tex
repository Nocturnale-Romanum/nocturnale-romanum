
\item Et vocávit famem super terram:~* et omne firmaméntum panis contrívit.

\item Misit ante eos virum:~* in servum venúmdatus est Joseph.

\item Humiliavérunt in compédibus pedes ejus, ferrum pertránsiit ánimam ejus~* donec veníret verbum ejus.

\item Elóquium Dómini inflammávit eum:~* misit rex, et solvit eum; princeps populórum, et dimísit eum.

\item Constítuit eum dóminum domus suæ:~* et príncipem omnis possessiónis suæ:

\item Ut erudíret príncipes ejus sicut semetípsum:~* et senes ejus prudéntiam docéret.

\item Et intrávit Israël in Ægýptum:~* et Jacob áccola fuit in terra Cham.

\item Et auxit pópulum suum veheménter:~* et firmávit eum super inimícos ejus.

\item Convértit cor eórum ut odírent pópulum ejus:~* et dolum fácerent in servos ejus.

\item Misit Móysen, servum suum:~* Aaron, quem elégit ipsum.

\item Pósuit in eis verba signórum suórum:~* et prodigiórum in terra Cham.
