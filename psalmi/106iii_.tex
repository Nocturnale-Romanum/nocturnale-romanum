
\item Confiteántur Dómino misericórdiæ ejus:~* et mirabília ejus fíliis hóminum.

\item Et exáltent eum in ecclésia plebis:~* et in cáthedra seniórum laudent eum.

\item Pósuit flúmina in desértum:~* et éxitus aquárum in sitim.

\item Terram fructíferam in salsúginem:~* a malítia inhabitántium in ea.

\item Pósuit desértum in stagna aquárum:~* et terram sine aqua in éxitus aquárum.

\item Et collocávit illic esuriéntes:~* et constituérunt civitátem habitatiónis.

\item Et seminavérunt agros, et plantavérunt víneas:~* et fecérunt fructum nativitátis.

\item Et benedíxit eis, et multiplicáti sunt nimis:~* et juménta eórum non minorávit.

\item Et pauci facti sunt:~* et vexáti sunt a tribulatióne malórum, et dolóre.

\item Effúsa est contémptio super príncipes:~* et erráre fecit eos in ínvio, et non in via.

\item Et adjúvit páuperem de inópia:~* et pósuit sicut oves famílias.

\item Vidébunt recti, et lætabúntur:~* et omnis iníquitas oppilábit os suum.

\item Quis sápiens et custódiet hæc?~* et intélliget misericórdias Dómini.