\item Dómine quid multiplicáti sunt qui tríbulant me?~* multi insúrgunt advérsum me.

\item Multi dicunt ánimæ meæ:~* Non est salus ipsi in Deo ejus.

\item Tu autem, Dómine, suscéptor meus es,~* glória mea, et exáltans caput meum.

\item Voce mea ad Dóminum clamávi:~* et exaudívit me de monte sancto suo.

\item Ego dormívi, et soporátus sum:~* et exsurréxi, quia Dóminus suscépit me.

\item Non timébo míllia pópuli circumdántis me:~* exsúrge, Dómine, salvum me fac, Deus meus.

\item Quóniam tu percussísti omnes adversántes mihi sine causa:~* dentes peccatórum contrivísti.

\item Dómini est salus:~* et super pópulum tuum benedíctio tua.
