\item Miserére mei, Deus, quóniam conculcávit me homo:~\psstar{} tota die impúgnans tribulávit me.

\item Conculcavérunt me inimíci mei tota die:~\psstar{} quóniam multi bellántes advérsum me.

\item Ab altitúdine diéi timébo:~\psstar{} ego vero in te sperábo.

\item In Deo laudábo sermónes meos, in Deo sperávi:~\psstar{} non timébo quid fáciat mihi caro.

\item Tota die verba mea exsecrabántur:~\psstar{} advérsum me omnes cogitatiónes eórum in malum.

\item Inhabitábunt, et abscóndent:~\psstar{} ipsi calcáneum meum observábunt.

\item Sicut sustinuérunt ánimam meam, pro níhilo salvos fácies illos:~\psstar{} in ira pópulos confrínges.

\item Deus, vitam meam annuntiávi tibi:~\psstar{} posuísti lácrimas meas in conspéctu tuo.

\item Sicut et in promissióne tua:~\psstar{} tunc converténtur inimíci mei retrórsum:

\item In quacúmque die invocávero te:~\psstar{} ecce cognóvi quóniam Deus meus es.

\item In Deo laudábo verbum, in Dómino laudábo sermónem:~\psstar{} in Deo sperávi, non timébo quid fáciat mihi homo.

\item In me sunt, Deus, vota tua,~\psstar{} quæ reddam, laudatiónes tibi.

\item Quóniam eripuísti ánimam meam de morte, et pedes meos de lapsu:~\psstar{} ut pláceam coram Deo in lúmine vivéntium.
