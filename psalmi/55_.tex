\item Miserére mei, Deus, quóniam conculcávit me homo:~* tota die impúgnans tribulávit me.

\item Conculcavérunt me inimíci mei tota die:~* quóniam multi bellántes advérsum me.

\item Ab altitúdine diéi timébo:~* ego vero in te sperábo.

\item In Deo laudábo sermónes meos, in Deo sperávi:~* non timébo quid fáciat mihi caro.

\item Tota die verba mea exsecrabántur:~* advérsum me omnes cogitatiónes eórum in malum.

\item Inhabitábunt, et abscóndent:~* ipsi calcáneum meum observábunt.

\item Sicut sustinuérunt ánimam meam, pro níhilo salvos fácies illos:~* in ira pópulos confrínges.

\item Deus, vitam meam annuntiávi tibi:~* posuísti lácrimas meas in conspéctu tuo.

\item Sicut et in promissióne tua:~* tunc converténtur inimíci mei retrórsum:

\item In quacúmque die invocávero te:~* ecce cognóvi quóniam Deus meus es.

\item In Deo laudábo verbum, in Dómino laudábo sermónem:~* in Deo sperávi, non timébo quid fáciat mihi homo.

\item In me sunt, Deus, vota tua,~* quæ reddam, laudatiónes tibi.

\item Quóniam eripuísti ánimam meam de morte, et pedes meos de lapsu:~* ut pláceam coram Deo in lúmine vivéntium.
