\item Eructávit cor meum verbum bonum:~\psstar{} dico ego ópera mea Regi.

\item Lingua mea cálamus scribæ:~\psstar{} velóciter scribéntis.

\item Speciósus forma præ fíliis hóminum,~\pscross{} diffúsa est grátia in lábiis tuis:~\psstar{} proptérea benedíxit te Deus in ætérnum.

\item Accíngere gládio tuo super femur tuum,~\psstar{} potentíssime.

\item Spécie tua et pulchritúdine tua:~\psstar{} inténde, próspere procéde, et regna.

\item Propter veritátem, et mansuetúdinem, et justítiam:~\psstar{} et dedúcet te mirabíliter déxtera tua.

\item Sagíttæ tuæ acútæ, pópuli sub te cadent:~\psstar{} in corda inimicórum Regis.

\item Sedes tua, Deus, in sǽculum sǽculi:~\psstar{} virga directiónis virga regni tui.

\item Dilexísti justítiam, et odísti iniquitátem:~\psstar{} proptérea unxit te, Deus, Deus tuus, óleo lætítiæ præ consórtibus tuis.

\item Myrrha, et gutta, et cásia a vestiméntis tuis, a dómibus ebúrneis:~\psstar{} ex quibus delectavérunt te fíliæ regum in honóre tuo.

\item Astitit regína a dextris tuis in vestítu deauráto:~\psstar{} circúmdata varietáte.

\item Audi, fília, et vide, et inclína aurem tuam:~\psstar{} et oblivíscere pópulum tuum, et domum patris tui.

\item Et concupíscet Rex decórem tuum:~\psstar{} quóniam ipse est Dóminus Deus tuus, et adorábunt eum.

\item Et fíliæ Tyri in munéribus~\psstar{} vultum tuum deprecabúntur: omnes dívites plebis.

\item Omnis glória ejus fíliæ Regis ab intus,~\psstar{} in fímbriis áureis circumamícta varietátibus.

\item Adducéntur Regi vírgines post eam:~\psstar{} próximæ ejus afferéntur tibi.

\item Afferéntur in lætítia et exsultatióne:~\psstar{} adducéntur in templum Regis.

\item Pro pátribus tuis nati sunt tibi fílii:~\psstar{} constítues eos príncipes super omnem terram.

\item Mémores erunt nóminis tui:~\psstar{} in omni generatióne et generatiónem.

\item Proptérea pópuli confitebúntur tibi in ætérnum:~\psstar{} et in sǽculum sǽculi.
