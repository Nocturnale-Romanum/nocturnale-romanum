\item Exspéctans exspectávi Dóminum,~* et inténdit mihi.

\item Et exaudívit preces meas:~* et edúxit me de lacu misériæ, et de luto fæcis.

\item Et státuit super petram pedes meos:~* et diréxit gressus meos.

\item Et immísit in os meum cánticum novum~* carmen Deo nostro.

\item Vidébunt multi, et timébunt:~* et sperábunt in Dómino.

\item Beátus vir, cujus est nomen Dómini spes ejus~* et non respéxit in vanitátes et insánias falsas.

\item Multa fecísti tu, Dómine, Deus meus, mirabília tua:~* et cogitatiónibus tuis non est qui símilis sit tibi.

\item Annuntiávi et locútus sum:~* multiplicáti sunt super númerum.

\item Sacrifícium et oblatiónem noluísti:~* aures autem perfecísti mihi.

\item Holocáustum et pro peccáto non postulásti:~* tunc dixi: Ecce vénio.

\item In cápite libri scriptum est de me ut fácerem voluntátem tuam:~* Deus meus, vólui, et legem tuam in médio cordis mei.

\item Annuntiávi justítiam tuam in ecclésia magna,~* ecce lábia mea non prohibébo: Dómine, tu scisti.

\item Justítiam tuam non abscóndi in corde meo:~* veritátem tuam et salutáre tuum dixi.

\item Non abscóndi misericórdiam tuam et veritátem tuam~* a concílio multo.

\item Tu autem, Dómine, ne longe fácias miseratiónes tuas a me:~* misericórdia tua et véritas tua semper suscepérunt me.

\item Quóniam circumdedérunt me mala, quorum non est númerus:~* comprehendérunt me iniquitátes meæ, et non pótui ut vidérem.

\item Multiplicátæ sunt super capíllos cápitis mei:~* et cor meum derelíquit me.

\item Compláceat tibi, Dómine, ut éruas me:~* Dómine, ad adjuvándum me réspice.

\item Confundántur et revereántur simul, qui quærunt ánimam meam,~* ut áuferant eam.

\item Convertántur retrórsum et revereántur:~* qui volunt mihi mala.

\item Ferant conféstim confusiónem suam:~* qui dicunt mihi: Euge, euge.

\item Exsúltent et læténtur super te omnes quæréntes te:~* et dicant semper: Magnificétur Dóminus: qui díligunt salutáre tuum.

\item Ego autem mendícus sum, et pauper:~* Dóminus sollícitus est mei.

\item Adjútor meus et protéctor meus tu es:~* Deus meus, ne tardáveris.

