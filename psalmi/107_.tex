\item Parátum cor meum, Deus, parátum cor meum:~* cantábo, et psallam in glória mea.

\item Exsúrge, glória mea, exsúrge, psaltérium et cíthara:~* exsúrgam dilúculo.

\item Confitébor tibi in pópulis, Dómine:~* et psallam tibi in natiónibus.

\item Quia magna est super cælos misericórdia tua:~* et usque ad nubes véritas tua:

\item Exaltáre super cælos, Deus,~† et super omnem terram glória tua:~* ut liberéntur dilécti tui.

\item Salvum fac déxtera tua, et exáudi me:~* Deus locútus est in sancto suo:

\item Exsultábo, et dívidam Síchimam:~* et convállem tabernaculórum dimétiar.

\item Meus est Gálaad, et meus est Manásses:~* et Ephraim suscéptio cápitis mei.

\item Juda rex meus:~* Moab lebes spei meæ.

\item In Idumǽam exténdam calceaméntum meum:~* mihi alienígenæ amíci facti sunt.

\item Quis dedúcet me in civitátem munítam?~* quis dedúcet me usque in Idumǽam?

\item Nonne tu, Deus, qui repulísti nos,~* et non exíbis, Deus, in virtútibus nostris?

\item Da nobis auxílium de tribulatióne:~* quia vana salus hóminis.

\item In Deo faciémus virtútem:~* et ipse ad níhilum dedúcet inimícos nostros.
