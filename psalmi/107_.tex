\item Parátum cor meum, Deus, parátum cor meum:~\psstar{} cantábo et psallam in glória mea.

\item Exsúrge glória mea, exsúrge psaltérium et cíthara:~\psstar{} exsúrgam dilúculo.

\item Confitébor tibi in pópulis Dómine:~\psstar{} et psallam tibi in natiónibus.

\item Quia magna est super cælos misericórdia tua:~\psstar{} et usque ad nubes véritas tua:

\item Exaltáre super cælos Deus,~\pscross{} et super omnem terram glória tua:~\psstar{} ut liberéntur dilécti tui.

\item Salvum fac déxtera tua, et exáudi me:~\psstar{} Deus locútus est in sancto suo:

\item Exsultábo, et dívidam Síchimam:~\psstar{} et convállem tabernaculórum dimétiar.

\item Meus est Gálaad, et meus est Manásses:~\psstar{} et Ephraim suscéptio cápitis mei.

\item Juda rex meus:~\psstar{} Moab lebes spei meæ.

\item In Idumǽam exténdam calceaméntum meum:~\psstar{} mihi alienígenæ amíci facti sunt.

\item Quis dedúcet me in civitátem munítam?~\psstar{} quis dedúcet me usque in Idumǽam?

\item Nonne tu Deus qui repulísti nos,~\psstar{} et non exíbis Deus in virtútibus nostris?

\item Da nobis auxílium de tribulatióne:~\psstar{} quia vana salus hóminis.

\item In Deo faciémus virtútem:~\psstar{} et ipse ad níhilum dedúcet inimícos nostros.
