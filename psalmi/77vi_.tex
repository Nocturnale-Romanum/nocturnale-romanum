
\item Audívit Deus, et sprevit:~* et ad níhilum redégit valde Israël.

\item Et répulit tabernáculum Silo:~* tabernáculum suum, ubi habitávit in homínibus.

\item Et trádidit in captivitátem virtútem eórum:~* et pulchritúdinem eórum in manus inimíci.

\item Et conclúsit in gládio pópulum suum:~* et hereditátem suam sprevit.

\item Júvenes eórum comédit ignis:~* et vírgines eórum non sunt lamentátæ.

\item Sacerdótes eórum in gládio cecidérunt:~* et víduæ eórum non plorabántur.

\item Et excitátus est tamquam dórmiens Dóminus:~* tamquam potens crapulátus a vino.

\item Et percússit inimícos suos in posterióra:~* oppróbrium sempitérnum dedit illis.

\item Et répulit tabernáculum Joseph:~* et tribum Ephraim non elégit.

\item Sed elégit tribum Juda,~* montem Sion quem diléxit.

\item Et ædificávit sicut unicórnium sanctifícium suum in terra,~* quam fundávit in sǽcula.

\item Et elégit David, servum suum, et sústulit eum de grégibus óvium:~* de post fœtántes accépit eum,

\item Páscere Jacob, servum suum,~* et Israël, hereditátem suam:

\item Et pavit eos in innocéntia cordis sui:~* et in intelléctibus mánuum suárum dedúxit eos.