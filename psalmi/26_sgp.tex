\item Dóminus illuminátio mea, et salus mea,~\psstar{} quem timébo?

\item Dóminus protéctor vitæ meæ,~\psstar{} a quo trepidábo?

\item Dum apprópiant super me nocéntes,~\psstar{} ut edant carnes meas:

\item Qui tríbulant me inimíci mei,~\psstar{} ipsi infirmáti sunt et cecidérunt.

\item Si consístant advérsum me castra,~\psstar{} non timébit cor meum.

\item Si exsúrgat advérsum me prǽlium,~\psstar{} in hoc ego sperábo.

\item Unam pétii a Dómino, hanc requíram,~\psstar{} ut inhábitem in domo Dómini ómnibus diébus vitæ meæ:

\item Ut vídeam voluptátem Dómini,~\psstar{} et vísitem templum ejus.

\item Quóniam abscóndit me in tabernáculo suo:~\psstar{} in die malórum protéxit me in abscóndito tabernáculi sui.

\item In petra exaltávit me:~\psstar{} et nunc exaltávit caput meum super inimícos meos.

\item Circuívi et immolávi in tabernáculo ejus hóstiam vociferatiónis:~\psstar{} cantábo et psalmum dicam Dómino.

\item Exáudi, Dómine, vocem meam, qua clamávi ad te:~\psstar{} miserére mei, et exáudi me.

\item Tibi dixit cor meum, exquisívit te fácies mea:~\psstar{} fáciem tuam, Dómine, requíram.

\item Ne avértas fáciem tuam a me,~\psstar{} ne declínes in ira a servo tuo.

\item Adjútor meus esto:~\psstar{} ne derelínquas me, neque despícias me, Deus, salutáris meus.

\item Quóniam pater meus, et mater mea dereliquérunt me:~\psstar{} Dóminus autem assúmpsit me.

\item Legem pone mihi, Dómine, in via tua:~\psstar{} et dírige me in sémitam rectam propter inimícos meos.

\item Ne tradíderis me in ánimas tribulántium me:~\psstar{} quóniam insurrexérunt in me testes iníqui, et mentíta est iníquitas sibi.

\item Credo vidére bona Dómini~\psstar{} in terra vivéntium.

\item Exspécta Dóminum, viríliter age:~\psstar{} et confortétur cor tuum, et sústine Dóminum.

