\item Deus noster refúgium, et virtus:~\psstar{} adjútor in tribulatiónibus, quæ invenérunt nos nimis.

\item Proptérea non timébimus dum turbábitur terra:~\psstar{} et transferéntur montes in cor maris.

\item Sonuérunt, et turbátæ sunt aquæ eórum:~\psstar{} conturbáti sunt montes in fortitúdine ejus.

\item Flúminis ímpetus lætíficat civitátem Dei:~\psstar{} sanctificávit tabernáculum suum Altíssimus.

\item Deus in médio ejus, non commovébitur:~\psstar{} adjuvábit eam Deus mane dilúculo.

\item Conturbátæ sunt Gentes, et inclináta sunt regna:~\psstar{} dedit vocem suam, mota est terra.

\item Dóminus virtútum nobís\-cum:~\psstar{} suscéptor noster Deus Jacob.

\item Veníte, et vidéte ópera Dómini,~\pscross{} quæ pósuit prodígia super terram:~\psstar{} áuferens bella usque ad finem terræ.

\item Arcum cónteret, et confrínget arma:~\psstar{} et scuta combúret igni.

\item Vacáte, et vidéte quóniam ego sum Deus:~\psstar{} exaltábor in Géntibus, et exaltábor in terra.

\item Dóminus virtútum nobís\-cum:~\psstar{} suscéptor noster Deus Jacob.
