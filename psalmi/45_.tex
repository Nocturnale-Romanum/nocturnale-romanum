\item Deus noster refúgium, et virtus:~* adjútor in tribulatiónibus, quæ invenérunt nos nimis.

\item Proptérea non timébimus dum turbábitur terra:~* et transferéntur montes in cor maris.

\item Sonuérunt, et turbátæ sunt aquæ eórum:~* conturbáti sunt montes in fortitúdine ejus.

\item Flúminis ímpetus lætíficat civitátem Dei:~* sanctificávit tabernáculum suum Altíssimus.

\item Deus in médio ejus, non commovébitur:~* adjuvábit eam Deus mane dilúculo.

\item Conturbátæ sunt Gentes, et inclináta sunt regna:~* dedit vocem suam, mota est terra.

\item Dóminus virtútum nobíscum:~* suscéptor noster Deus Jacob.

\item Veníte, et vidéte ópera Dómini,~† quæ pósuit prodígia super terram:~* áuferens bella usque ad finem terræ.

\item Arcum cónteret, et confrínget arma:~* et scuta combúret igni.

\item Vacáte, et vidéte quóniam ego sum Deus:~* exaltábor in Géntibus, et exaltábor in terra.

\item Dóminus virtútum nobíscum:~* suscéptor noster Deus Jacob.
