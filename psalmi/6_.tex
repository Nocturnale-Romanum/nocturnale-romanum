\item Dómine, ne in furóre tuo árguas me,~* neque in ira tua corrípias me.

\item Miserére mei, Dómine, quóniam infírmus sum:~* sana me, Dómine, quóniam conturbáta sunt ossa mea.

\item Et ánima mea turbáta est valde:~* sed tu, Dómine, úsquequo?

\item Convértere, Dómine, et éripe ánimam meam:~* salvum me fac propter misericórdiam tuam.

\item Quóniam non est in morte qui memor sit tui:~* in inférno autem quis confitébitur tibi?

\item Laborávi in gémitu meo,~† lavábo per síngulas noctes lectum meum:~* lácrimis meis stratum meum rigábo.

\item Turbátus est a furóre óculus meus:~* inveterávi inter omnes inimícos meos.

\item Discédite a me, omnes, qui operámini iniquitátem:~* quóniam exaudívit Dóminus vocem fletus mei.

\item Exaudívit Dóminus deprecatiónem meam,~* Dóminus oratiónem meam suscépit.

\item Erubéscant, et conturbéntur veheménter omnes inimíci mei:~* convertántur et erubéscant valde velóciter.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

