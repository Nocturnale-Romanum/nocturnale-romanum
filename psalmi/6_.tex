\item Dómine, ne in furóre tuo árguas me,~\psstar{} neque in ira tua corrípias me.

\item Miserére mei, Dómine, quóniam infírmus sum:~\psstar{} sana me, Dómine, quóniam conturbáta sunt ossa mea.

\item Et ánima mea turbáta est valde:~\psstar{} sed tu, Dómine, úsquequo?

\item Convértere, Dómine, et éripe ánimam meam:~\psstar{} salvum me fac propter misericórdiam tuam.

\item Quóniam non est in morte qui memor sit tui:~\psstar{} in inférno autem quis confitébitur tibi?

\item Laborávi in gémitu meo,~\pscross{} la\-vábo per síngulas noctes lectum meum:~\psstar{} lácrimis meis stratum meum rigábo.

\item Turbátus est a furóre óculus meus:~\psstar{} inveterávi inter omnes inimícos meos.

\item Discédite a me, omnes, qui operámini iniquitátem:~\psstar{} quóniam exaudívit Dóminus vocem fletus mei.

\item Exaudívit Dóminus deprecatiónem meam,~\psstar{} Dóminus oratiónem meam suscépit.

\item Erubéscant, et conturbéntur veheménter omnes inimíci mei:~\psstar{} convertántur et erubéscant valde velóciter.
