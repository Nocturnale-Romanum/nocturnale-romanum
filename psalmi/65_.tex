\item Jubiláte Deo, omnis terra, psalmum dícite nómini ejus:~* date glóriam laudi ejus.

\item Dícite Deo: Quam terribília sunt ópera tua, Dómine!~* in multitúdine virtútis tuæ mentiéntur tibi inimíci tui.

\item Omnis terra adóret te, et psallat tibi:~* psalmum dicat nómini tuo.

\item Veníte, et vidéte ópera Dei:~* terríbilis in consíliis super fílios hóminum.

\item Qui convértit mare in áridam, in flúmine pertransíbunt pede:~* ibi lætábimur in ipso.

\item Qui dominátur in virtúte sua in ætérnum, óculi ejus super Gentes respíciunt:~* qui exásperant non exalténtur in semetípsis.

\item Benedícite, Gentes, Deum nostrum:~* et audítam fácite vocem laudis ejus,

\item Qui pósuit ánimam meam ad vitam:~* et non dedit in commotiónem pedes meos.

\item Quóniam probásti nos, Deus:~* igne nos examinásti, sicut examinátur argéntum.

\item Induxísti nos in láqueum, posuísti tribulatiónes in dorso nostro:~* imposuísti hómines super cápita nostra.

\item Transívimus per ignem et aquam:~* et eduxísti nos in refrigérium.

\item Introíbo in domum tuam in holocáustis:~* reddam tibi vota mea, quæ distinxérunt lábia mea.

\item Et locútum est os meum,~* in tribulatióne mea.

\item Holocáusta medulláta ófferam tibi cum incénso aríetum:~* ófferam tibi boves cum hircis.

\item Veníte, audíte, et narrábo, omnes, qui timétis Deum:~* quanta fecit ánimæ meæ.

\item Ad ipsum ore meo clamávi,~* et exaltávi sub lingua mea.

\item Iniquitátem si aspéxi in corde meo,~* non exáudiet Dóminus.

\item Proptérea exaudívit Deus,~* et atténdit voci deprecatiónis meæ.

\item Benedíctus Deus,~* qui non amóvit oratiónem meam, et misericórdiam suam a me.


