\item Jubiláte Deo, omnis terra, psalmum dícite nómini ejus:~\psstar{} date glóriam laudi ejus.

\item Dícite Deo: Quam terribília sunt ópera tua, Dómine!~\psstar{} in multitúdine virtútis tuæ mentiéntur tibi inimíci tui.

\item Omnis terra adóret te, et psallat tibi:~\psstar{} psalmum dicat nómini tuo.

\item Veníte, et vidéte ópera Dei:~\psstar{} terríbilis in consíliis super fílios hóminum.

\item Qui convértit mare in áridam, in flúmine pertransíbunt pede:~\psstar{} ibi lætábimur in ipso.

\item Qui dominátur in virtúte sua in ætérnum, óculi ejus super Gentes respíciunt:~\psstar{} qui exásperant non exalténtur in semetípsis.

\item Benedícite, Gentes, Deum nostrum:~\psstar{} et audítam fácite vocem laudis ejus,

\item Qui pósuit ánimam meam ad vitam:~\psstar{} et non dedit in commotiónem pedes meos.

\item Quóniam probásti nos, Deus:~\psstar{} igne nos examinásti, sicut examinátur argéntum.

\item Induxísti nos in láqueum, posuísti tribulatiónes in dorso nostro:~\psstar{} imposuísti hómines super cápita nostra.

\item Transívimus per ignem et aquam:~\psstar{} et eduxísti nos in refrigérium.

\item Introíbo in domum tuam in holocáustis:~\psstar{} reddam tibi vota mea, quæ distinxérunt lábia mea.

\item Et locútum est os meum,~\psstar{} in tribulatióne mea.

\item Holocáusta medulláta ófferam tibi cum incénso aríetum:~\psstar{} ófferam tibi boves cum hircis.

\item Veníte, audíte, et narrábo, omnes, qui timétis Deum:~\psstar{} quanta fecit ánimæ meæ.

\item Ad ipsum ore meo clamávi,~\psstar{} et exaltávi sub lingua mea.

\item Iniquitátem si aspéxi in corde meo,~\psstar{} non exáudiet Dóminus.

\item Proptérea exaudívit Deus,~\psstar{} et atténdit voci deprecatiónis meæ.

\item Benedíctus Deus,~\psstar{} qui non amóvit oratiónem meam, et misericórdiam suam a me.


