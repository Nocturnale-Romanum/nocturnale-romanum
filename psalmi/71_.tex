\item Deus, judícium tuum regi da:~\psstar{} et justítiam tuam fílio regis.

\item Judicáre pópulum tuum in justítia,~\psstar{} et páuperes tuos in judício.

\item Suscípiant montes pacem pópulo:~\psstar{} et colles justítiam.

\item Judicábit páuperes pópuli, et salvos fáciet fílios páuperum:~\psstar{} et humiliábit calumniatórem.

\item Et permanébit cum sole, et ante lunam,~\psstar{} in generatióne et generatiónem.

\item Descéndet sicut plúvia in vellus:~\psstar{} et sicut stillicídia stillántia super terram.

\item Oriétur in diébus ejus justítia, et abundántia pacis:~\psstar{} donec auferátur luna.

\item Et dominábitur a mari usque ad mare:~\psstar{} et a flúmine usque ad términos orbis terrárum.

\item Coram illo prócident Æthíopes:~\psstar{} et inimíci ejus terram lingent.

\item Reges Tharsis, et ínsulæ múnera ófferent:~\psstar{} reges Arabum et Saba dona addúcent.

\item Et adorábunt eum omnes reges terræ:~\psstar{} omnes Gentes sérvient ei:

\item Quia liberábit páuperem a poténte:~\psstar{} et páuperem, cui non erat adjútor.

\item Parcet páuperi et ínopi:~\psstar{} et ánimas páuperum salvas fáciet.

\item Ex usúris et iniquitáte rédimet ánimas eórum:~\psstar{} et honorábile nomen eórum coram illo.

\item Et vivet, et dábitur ei de auro Arábiæ,~\pscross{} et adorábunt de ipso semper:~\psstar{} tota die benedícent ei.

\item Et erit firmaméntum in terra in summis móntium,~\pscross{} superextollétur super Líbanum fructus ejus:~\psstar{} et florébunt de civitáte sicut fenum terræ.

\item Sit nomen ejus benedíctum in sǽcula:~\psstar{} ante solem pérmanet nomen ejus.

\item Et benedicéntur in ipso omnes tribus terræ:~\psstar{} omnes Gentes magnificábunt eum.

\item Benedíctus Dóminus, Deus Israël,~\psstar{} qui facit mirabília solus.

\item Et benedíctum nomen majestátis ejus in ætérnum:~\psstar{} et replébitur majestáte ejus omnis terra: fiat, fiat.

