\item Deus, judícium tuum regi da:~* et justítiam tuam fílio regis.

\item Judicáre pópulum tuum in justítia,~* et páuperes tuos in judício.

\item Suscípiant montes pacem pópulo:~* et colles justítiam.

\item Judicábit páuperes pópuli, et salvos fáciet fílios páuperum:~* et humiliábit calumniatórem.

\item Et permanébit cum sole, et ante lunam,~* in generatióne et generatiónem.

\item Descéndet sicut plúvia in vellus:~* et sicut stillicídia stillántia super terram.

\item Oriétur in diébus ejus justítia, et abundántia pacis:~* donec auferátur luna.

\item Et dominábitur a mari usque ad mare:~* et a flúmine usque ad términos orbis terrárum.

\item Coram illo prócident Æthíopes:~* et inimíci ejus terram lingent.

\item Reges Tharsis, et ínsulæ múnera ófferent:~* reges Arabum et Saba dona addúcent.

\item Et adorábunt eum omnes reges terræ:~* omnes Gentes sérvient ei:

\item Quia liberábit páuperem a poténte:~* et páuperem, cui non erat adjútor.

\item Parcet páuperi et ínopi:~* et ánimas páuperum salvas fáciet.

\item Ex usúris et iniquitáte rédimet ánimas eórum:~* et honorábile nomen eórum coram illo.

\item Et vivet, et dábitur ei de auro Arábiæ,~† et adorábunt de ipso semper:~* tota die benedícent ei.

\item Et erit firmaméntum in terra in summis móntium,~† superextollétur super Líbanum fructus ejus:~* et florébunt de civitáte sicut fenum terræ.

\item Sit nomen ejus benedíctum in sǽcula:~* ante solem pérmanet nomen ejus.

\item Et benedicéntur in ipso omnes tribus terræ:~* omnes Gentes magnificábunt eum.

\item Benedíctus Dóminus, Deus Israël,~* qui facit mirabília solus.

\item Et benedíctum nomen majestátis ejus in ætérnum:~* et replébitur majestáte ejus omnis terra: fiat, fiat.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

