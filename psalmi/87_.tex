\item Dómine, Deus salútis meæ:~* in die clamávi, et nocte coram te.

\item Intret in conspéctu tuo orátio mea:~* inclína aurem tuam ad precem meam:

\item Quia repléta est malis ánima mea:~* et vita mea inférno appropinquávit.

\item Æstimátus sum cum descendéntibus in lacum:~* factus sum sicut homo sine adjutório, inter mórtuos liber.

\item Sicut vulneráti dormiéntes in sepúlcris,~† quorum non es memor ámplius:~* et ipsi de manu tua repúlsi sunt.

\item Posuérunt me in lacu inferióri:~* in tenebrósis, et in umbra mortis.

\item Super me confirmátus est furor tuus:~* et omnes fluctus tuos induxísti super me.

\item Longe fecísti notos meos a me:~* posuérunt me abominatiónem sibi.

\item Tráditus sum, et non egrediébar:~* óculi mei languérunt præ inópia.

\item Clamávi ad te, Dómine, tota die:~* expándi ad te manus meas.

\item Numquid mórtuis fácies mirabília:~* aut médici suscitábunt, et confitebúntur tibi?

\item Numquid narrábit áliquis in sepúlcro misericórdiam tuam,~* et veritátem tuam in perditióne?

\item Numquid cognoscéntur in ténebris mirabília tua,~* et justítia tua in terra obliviónis?

\item Et ego ad te, Dómine, clamávi:~* et mane orátio mea prævéniet te.

\item Ut quid, Dómine, repéllis oratiónem meam:~* avértis fáciem tuam a me?

\item Pauper sum ego, et in labóribus a juventúte mea:~* exaltátus autem, humiliátus sum et conturbátus.

\item In me transiérunt iræ tuæ:~* et terróres tui conturbavérunt me.

\item Circumdedérunt me sicut aqua tota die:~* circumdedérunt me simul.

\item Elongásti a me amícum et próximum:~* et notos meos a miséria.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

