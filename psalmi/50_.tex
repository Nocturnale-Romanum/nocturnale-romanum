\item Miserére mei Deus,~* secúndum magnam misericórdiam tuam.

\item Et secúndum multitúdinem miseratiónum tuárum,~* dele iniquitátem meam.

\item Amplius lava me ab iniquitáte mea:~* et a peccáto meo munda me.

\item Quóniam iniquitátem meam ego cognósco:~* et peccátum meum contra me est semper.

\item Tibi soli peccávi, et malum coram te feci:~* ut justificéris in sermónibus tuis, et vincas cum judicáris.

\item Ecce enim in iniquitátibus concéptus sum:~* et in peccátis concépit me mater mea.

\item Ecce enim veritátem dilexísti:~* incérta et occúlta sapiéntiæ tuæ manifestásti mihi.

\item Aspérges me hyssópo, et mundábor:~* lavábis me, et super nivem dealbábor.

\item Audítui meo dabis gáudium et lætítiam:~* et exsultábunt ossa humiliáta.

\item Avérte fáciem tuam a peccátis meis:~* et omnes iniquitátes meas dele.

\item Cor mundum crea in me, Deus:~* et spíritum rectum ínnova in viscéribus meis.

\item Ne projícias me a fácie tua:~* et spíritum sanctum tuum ne áuferas a me.

\item Redde mihi lætítiam salutáris tui:~* et spíritu principáli confírma me.

\item Docébo iníquos vias tuas:~* et ímpii ad te converténtur.

\item Líbera me de sanguínibus, Deus, Deus salútis meæ:~* et exsultábit lingua mea justítiam tuam.

\item Dómine, lábia mea apéries:~* et os meum annuntiábit laudem tuam.

\item Quóniam si voluísses sacrifícium, dedíssem útique:~* holocáustis non delectáberis.

\item Sacrifícium Deo spíritus contribulátus:~* cor contrítum et humiliátum, Deus, non despícies.

\item Benígne fac, Dómine, in bona voluntáte tua Sion:~* ut ædificéntur muri Jerúsalem.

\item Tunc acceptábis sacrifícium justítiæ, oblatiónes, et holocáusta:~* tunc impónent super altáre tuum vítulos.