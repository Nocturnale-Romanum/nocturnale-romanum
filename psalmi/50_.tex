\item Miserére mei Deus,~\psstar{} secúndum magnam misericórdiam tuam.

\item Et secúndum multitúdinem miseratiónum tuárum,~\psstar{} dele iniquitátem meam.

\item Amplius lava me ab iniquitáte mea:~\psstar{} et a peccáto meo munda me.

\item Quóniam iniquitátem meam ego cognósco:~\psstar{} et peccátum meum contra me est semper.

\item Tibi soli peccávi, et malum coram te feci:~\psstar{} ut justificéris in sermónibus tuis, et vincas cum judicáris.

\item Ecce enim in iniquitátibus concéptus sum:~\psstar{} et in peccátis concépit me mater mea.

\item Ecce enim veritátem dilexísti:~\psstar{} incérta et occúlta sapiéntiæ tuæ manifestásti mihi.

\item Aspérges me hyssópo, et mundábor:~\psstar{} lavábis me, et super nivem dealbábor.

\item Audítui meo dabis gáudium et lætítiam:~\psstar{} et exsultábunt ossa humiliáta.

\item Avérte fáciem tuam a peccátis meis:~\psstar{} et omnes iniquitátes meas dele.

\item Cor mundum crea in me, Deus:~\psstar{} et spíritum rectum ínnova in viscéribus meis.

\item Ne projícias me a fácie tua:~\psstar{} et spíritum sanctum tuum ne áuferas a me.

\item Redde mihi lætítiam salutáris tui:~\psstar{} et spíritu principáli confírma me.

\item Docébo iníquos vias tuas:~\psstar{} et ímpii ad te converténtur.

\item Líbera me de sanguínibus, Deus, Deus salútis meæ:~\psstar{} et exsultábit lingua mea justítiam tuam.

\item Dómine, lábia mea apéries:~\psstar{} et os meum annuntiábit laudem tuam.

\item Quóniam si voluísses sacrifícium, dedíssem útique:~\psstar{} holocáustis non delectáberis.

\item Sacrifícium Deo spíritus contribulátus:~\psstar{} cor contrítum et humiliátum, Deus, non despícies.

\item Benígne fac, Dómine, in bona voluntáte tua Sion:~\psstar{} ut ædificéntur muri Jerúsalem.

\item Tunc acceptábis sacrifícium justítiæ, oblatiónes, et holocáusta:~\psstar{} tunc impónent super altáre tuum vítulos.