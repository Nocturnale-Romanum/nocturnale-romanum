\item Usquequo, Dómine, obliviscéris me in finem?~* úsquequo avértis fáciem tuam a me?

\item Quámdiu ponam consília in ánima mea,~* dolórem in corde meo per diem?

\item Usquequo exaltábitur inimícus meus super me?~* réspice, et exáudi me, Dómine, Deus meus.

\item Illúmina óculos meos ne umquam obdórmiam in morte:~* nequándo dicat inimícus meus: præválui advérsus eum.

\item Qui tríbulant me, exsultábunt si motus fúero:~* ego autem in misericórdia tua sperávi.

\item Exsultábit cor meum in salutári tuo:~† cantábo Dómino qui bona tríbuit mihi:~* et psallam nómini Dómini altíssimi.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

