\item Eructávit cor meum verbum bonum:~* dico ego ópera mea Regi.

\item Lingua mea cálamus scribæ:~* velóciter scribéntis.

\item Speciósus forma præ fíliis hóminum,~† diffúsa est grátia in lábiis tuis:~* proptérea benedíxit te Deus in ætérnum.

\item Accíngere gládio tuo super femur tuum,~* potentíssime.

\item Spécie tua et pulchritúdine tua:~* inténde, próspere procéde, et regna.

\item Propter veritátem, et mansuetúdinem, et justítiam:~* et dedúcet te mirabíliter déxtera tua.

\item Sagíttæ tuæ acútæ, pópuli sub te cadent:~* in corda inimicórum Regis.

\item Sedes tua, Deus, in sǽculum sǽculi:~* virga directiónis virga regni tui.

\item Dilexísti justítiam, et odísti iniquitátem:~* proptérea unxit te, Deus, Deus tuus, óleo lætítiæ præ consórtibus tuis.

\item Myrrha, et gutta, et cásia a vestiméntis tuis, a dómibus ebúrneis:~* ex quibus delectavérunt te fíliæ regum in honóre tuo.

\item Astitit regína a dextris tuis in vestítu deauráto:~* circúmdata varietáte.

