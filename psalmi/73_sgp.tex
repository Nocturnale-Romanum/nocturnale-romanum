\item Ut quid, Deus, repulísti in finem:~\psstar{} irátus est furor tuus super oves páscuæ tuæ?

\item Memor esto congregatiónis tuæ:~\psstar{} quam possedísti ab inítio.

\item Redemísti virgam hereditátis tuæ:~\psstar{} mons Sion, in quo habitásti in eo.

\item Leva manus tuas in supérbias eórum in finem:~\psstar{} quanta malignátus est inimícus in sancto!

\item Et gloriáti sunt qui odérunt te:~\psstar{} in médio solemnitátis tuæ.

\item Posuérunt signa sua, signa:~\psstar{} et non cognovérunt sicut in éxitu super summum.

\item Quasi in silva lignórum secúribus excidérunt jánuas ejus in idípsum:~\psstar{} in secúri et áscia dejecérunt eam.

\item Incendérunt igni sanctuárium tuum:~\psstar{} in terra polluérunt tabernáculum nóminis tui.

\item Dixérunt in corde suo cognátio eórum simul:~\psstar{} Quiéscere faciámus omnes dies festos Dei a terra.

\item Signa nostra non vídimus, jam non est prophéta:~\psstar{} et nos non cognóscet ámplius.

\item Usquequo, Deus, improperábit inimícus:~\psstar{} irrítat adversárius nomen tuum in finem?

\item Ut quid avértis manum tuam, et déxteram tuam,~\psstar{} de médio sinu tuo in finem?

\item Deus autem Rex noster ante sǽcula:~\psstar{} operátus est salútem in médio terræ.

\item Tu confirmásti in virtúte tua mare:~\psstar{} contribulásti cápita dracónum in aquis.

\item Tu confregísti cápita dra\-có\-nis:~\psstar{} dedísti eum escam pópulis Æthíopum.

\item Tu dirupísti fontes, et torréntes~\psstar{} tu siccásti flúvios Ethan.

\item Tuus est dies, et tua est nox:~\psstar{} tu fabricátus es auróram et solem.

\item Tu fecísti omnes términos terræ:~\psstar{} æstátem et ver tu plasmásti ea.

\item Memor esto hujus, inimícus improperávit Dómino:~\psstar{} et pópulus insípiens incitávit nomen tuum.

\item Ne tradas béstiis ánimas confiténtes tibi,~\psstar{} et ánimas páuperum tuórum ne obliviscáris in finem.

\item Réspice in testaméntum tuum:~\psstar{} quia repléti sunt, qui obscuráti sunt terræ dómibus iniquitátum.

\item Ne avertátur húmilis factus confúsus:~\psstar{} pauper et inops laudábunt nomen tuum.

\item Exsúrge, Deus, júdica causam tuam:~\psstar{} memor esto improperiórum tuórum, eórum quæ ab insipiénte sunt tota die.

\item Ne obliviscáris voces inimicórum tuórum:~\psstar{} supérbia eórum, qui te odérunt, ascéndit semper.

