\item Bénedic ánima mea, Dómino:~* Dómine, Deus meus, magnificátus es veheménter.

\item Confessiónem, et decórem induísti:~* amíctus lúmine sicut vestiménto.

\item Exténdens cælum sicut pellem:~* qui tegis aquis superióra ejus.

\item Qui ponis nubem ascénsum tuum:~* qui ámbulas super pennas ventórum.

\item Qui facis ángelos tuos, spíritus:~* et minístros tuos ignem uréntem.

\item Qui fundásti terram super stabilitátem suam:~* non inclinábitur in sǽculum sǽculi.

\item Abýssus, sicut vestiméntum, amíctus ejus:~* super montes stabunt aquæ.

\item Ab increpatióne tua fúgient:~* a voce tonítrui tui formidábunt.

\item Ascéndunt montes: et descéndunt campi~* in locum, quem fundásti eis.

\item Términum posuísti, quem non transgrediéntur:~* neque converténtur operíre terram.

\item Qui emíttis fontes in convállibus:~* inter médium móntium pertransíbunt aquæ.

\item Potábunt omnes béstiæ agri:~* exspectábunt ónagri in siti sua.

\item Super ea vólucres cæli habitábunt:~* de médio petrárum dabunt voces.

\item Rigans montes de superióribus suis:~* de fructu óperum tuórum satiábitur terra:

\item Prodúcens fœnum juméntis:~* et herbam servitúti hóminum:

\item Ut edúcas panem de terra:~* et vinum lætíficet cor hóminis:

\item Ut exhílaret fáciem in óleo:~* et panis cor hóminis confírmet.

\item Saturabúntur ligna campi, et cedri Líbani, quas plantávit:~* illic pásseres nidificábunt.

\item Heródii domus dux est eórum:~* montes excélsi cervis: petra refúgium herináciis.

\item Fecit lunam in témpora:~* sol cognóvit occásum suum.

\item Posuísti ténebras, et facta est nox:~* in ipsa pertransíbunt omnes béstiæ silvæ.

\item Cátuli leónum rugiéntes, ut rápiant:~* et quærant a Deo escam sibi.

\item Ortus est sol, et congregáti sunt:~* et in cubílibus suis collocabúntur.

\item Exíbit homo ad opus suum:~* et ad operatiónem suam usque ad vésperum.

\item Quam magnificáta sunt ópera tua, Dómine!~* ómnia in sapiéntia fecísti: impléta est terra possessióne tua.

\item Hoc mare magnum, et spatiósum mánibus:~* illic reptília, quorum non est númerus.

\item Animália pusílla cum magnis:~* illic naves pertransíbunt.

\item Draco iste, quem formásti ad illudéndum ei:~* ómnia a te exspéctant ut des illis escam in témpore.

\item Dante te illis, cólligent:~* aperiénte te manum tuam, ómnia implebúntur bonitáte.

\item Averténte autem te fáciem, turbabúntur:~* áuferes spíritum eórum, et defícient, et in púlverem suum reverténtur.

\item Emíttes spíritum tuum, et creabúntur:~* et renovábis fáciem terræ.

\item Sit glória Dómini in sǽculum:~* lætábitur Dóminus in opéribus suis:

\item Qui réspicit terram, et facit eam trémere:~* qui tangit montes, et fúmigant.

\item Cantábo Dómino in vita mea:~* psallam Deo meo, quámdiu sum.

\item Jucúndum sit ei elóquium meum:~* ego vero delectábor in Dómino.

\item Defíciant peccatóres a terra, et iníqui ita ut non sint:~* bénedic, ánima mea, Dómino.
