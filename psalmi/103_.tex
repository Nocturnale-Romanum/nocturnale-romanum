\item Bénedic ánima mea, Dómino:~\psstar{} Dómine, Deus meus, magnificátus es veheménter.

\item Confessiónem, et decórem induísti:~\psstar{} amíctus lúmine sicut vestiménto.

\item Exténdens cælum sicut pellem:~\psstar{} qui tegis aquis superióra ejus.

\item Qui ponis nubem ascénsum tuum:~\psstar{} qui ámbulas super pennas ventórum.

\item Qui facis ángelos tuos, spíritus:~\psstar{} et minístros tuos ignem uréntem.

\item Qui fundásti terram super stabilitátem suam:~\psstar{} non inclinábitur in sǽculum sǽculi.

\item Abýssus, sicut vestiméntum, amíctus ejus:~\psstar{} super montes stabunt aquæ.

\item Ab increpatióne tua fúgient:~\psstar{} a voce tonítrui tui formidábunt.

\item Ascéndunt montes: et descéndunt campi~\psstar{} in locum, quem fundásti eis.

\item Términum posuísti, quem non transgrediéntur:~\psstar{} neque converténtur operíre terram.

\item Qui emíttis fontes in convállibus:~\psstar{} inter médium móntium pertransíbunt aquæ.

\item Potábunt omnes béstiæ agri:~\psstar{} exspectábunt ónagri in siti sua.

\item Super ea vólucres cæli habitábunt:~\psstar{} de médio petrárum dabunt voces.

\item Rigans montes de superióribus suis:~\psstar{} de fructu óperum tuórum satiábitur terra:

\item Prodúcens fœnum juméntis:~\psstar{} et herbam servitúti hóminum:

\item Ut edúcas panem de terra:~\psstar{} et vinum lætíficet cor hóminis:

\item Ut exhílaret fáciem in óleo:~\psstar{} et panis cor hóminis confírmet.

\item Saturabúntur ligna campi, et cedri Líbani, quas plantávit:~\psstar{} illic pásseres nidificábunt.

\item Heródii domus dux est eórum:~\psstar{} montes excélsi cervis: petra refúgium herináciis.

\item Fecit lunam in témpora:~\psstar{} sol cognóvit occásum suum.

\item Posuísti ténebras, et facta est nox:~\psstar{} in ipsa pertransíbunt omnes béstiæ silvæ.

\item Cátuli leónum rugiéntes, ut rápiant:~\psstar{} et quærant a Deo escam sibi.

\item Ortus est sol, et congregáti sunt:~\psstar{} et in cubílibus suis collocabúntur.

\item Exíbit homo ad opus suum:~\psstar{} et ad operatiónem suam usque ad vésperum.

\item Quam magnificáta sunt ópera tua, Dómine!~\psstar{} ómnia in sapiéntia fecísti: impléta est terra possessióne tua.

\item Hoc mare magnum, et spatiósum mánibus:~\psstar{} illic reptília, quorum non est númerus.

\item Animália pusílla cum magnis:~\psstar{} illic naves pertransíbunt.

\item Draco iste, quem formásti ad illudéndum ei:~\psstar{} ómnia a te exspéctant ut des illis escam in témpore.

\item Dante te illis, cólligent:~\psstar{} aperiénte te manum tuam, ómnia implebúntur bonitáte.

\item Averténte autem te fáciem, turbabúntur:~\psstar{} áuferes spíritum eórum, et defícient, et in púlverem suum reverténtur.

\item Emíttes spíritum tuum, et creabúntur:~\psstar{} et renovábis fáciem terræ.

\item Sit glória Dómini in sǽculum:~\psstar{} lætábitur Dóminus in opéribus suis:

\item Qui réspicit terram, et facit eam trémere:~\psstar{} qui tangit montes, et fúmigant.

\item Cantábo Dómino in vita mea:~\psstar{} psallam Deo meo, quámdiu sum.

\item Jucúndum sit ei elóquium meum:~\psstar{} ego vero delectábor in Dómino.

\item Defíciant peccatóres a terra, et iníqui ita ut non sint:~\psstar{} bénedic, ánima mea, Dómino.
