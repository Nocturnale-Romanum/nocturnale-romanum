
\item Et irritavérunt Móysen in castris:~* Aaron, sanctum Dómini.

\item Apérta est terra, et deglutívit Dathan:~* et opéruit super congregatiónem Abiron.

\item Et exársit ignis in synagóga eórum:~* flamma combússit peccatóres.

\item Et fecérunt vítulum in Horeb:~* et adoravérunt scúlptile.

\item Et mutavérunt glóriam suam~* in similitúdinem vítuli comedéntis fœnum.

\item Oblíti sunt Deum, qui salvávit eos,~* qui fecit magnália in Ægýpto, mirabília in terra Cham: terribília in Mari Rubro.

\item Et dixit ut dispérderet eos:~* si non Móyses, eléctus ejus, stetísset in confractióne in conspéctu ejus:

\item Ut avérteret iram ejus ne dispérderet eos:~* et pro níhilo habuérunt terram desiderábilem:

\item Non credidérunt verbo ejus, et murmuravérunt in tabernáculis suis:~* non exaudiérunt vocem Dómini.

\item Et elevávit manum suam super eos:~* ut prostérneret eos in desérto:

\item Et ut dejíceret semen eórum in natiónibus:~* et dispérgeret eos in regiónibus.

\item Et initiáti sunt Beélphegor:~* et comedérunt sacrifícia mortuórum.

\item Et irritavérunt eum in adinventiónibus suis:~* et multiplicáta est in eis ruína.

\item Et stetit Phínees, et placávit:~* et cessávit quassátio.

\item Et reputátum est ei in justítiam:~* in generatiónem et generatiónem usque in sempitérnum.
