\item Cum invocárem exaudívit me Deus justítiæ meæ:~* in tribulatióne dilatásti mihi.

\item Miserére mei,~* et exáudi oratiónem meam.

\item Fílii hóminum, úsquequo gravi corde?~* ut quid dilígitis vanitátem et quǽritis mendácium?

\item Et scitóte quóniam mirificávit Dóminus sanctum suum:~* Dóminus exáudiet me cum clamávero ad eum.

\item Irascímini, et nolíte peccáre:~† quæ dícitis in córdibus vestris,~* in cubílibus vestris compungímini.

\item Sacrificáte sacrifícium justítiæ,~† et speráte in Dómino.~* Multi dicunt: quis osténdit nobis bona?

\item Signátum est super nos lumen vultus tui, Dómine:~* dedísti lætítiam in corde meo.

\item A fructu fruménti, vini et ólei sui~* multiplicáti sunt.

\item In pace in idípsum~* dórmiam et requiéscam;

\item Quóniam tu, Dómine, singuláriter in spe~* constituísti me.
