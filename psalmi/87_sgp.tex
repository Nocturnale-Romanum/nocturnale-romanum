\item Dómine, Deus salútis meæ:~\psstar{} in die clamávi, et nocte coram te.

\item Intret in conspéctu tuo orátio mea:~\psstar{} inclína aurem tuam ad precem meam:

\item Quia repléta est malis ánima mea:~\psstar{} et vita mea inférno appropinquávit.

\item Æstimátus sum cum descendéntibus in lacum:~\psstar{} factus sum sicut homo sine adjutório, inter mórtuos liber.

\item Sicut vulneráti dormiéntes in sepúlcris,~\pscross{} quorum non es memor ámplius:~\psstar{} et ipsi de manu tua repúlsi sunt.

\item Posuérunt me in lacu inferióri:~\psstar{} in tenebrósis, et in umbra mortis.

\item Super me confirmátus est furor tuus:~\psstar{} et omnes fluctus tuos induxísti super me.

\item Longe fecísti notos meos a me:~\psstar{} posuérunt me abominatiónem sibi.

\item Tráditus sum, et non egrediébar:~\psstar{} óculi mei languérunt præ inópia.

\item Clamávi ad te, Dómine, tota die:~\psstar{} expándi ad te manus meas.

\item Numquid mórtuis fácies mirabília:~\psstar{} aut médici suscitábunt, et confitebúntur tibi?

\item Numquid narrábit áliquis in sepúlcro misericórdiam tuam,~\psstar{} et veritátem tuam in perditióne?

\item Numquid cognoscéntur in ténebris mirabília tua,~\psstar{} et justítia tua in terra obliviónis?

\item Et ego ad te, Dómine, clamávi:~\psstar{} et mane orátio mea prævéniet te.

\item Ut quid, Dómine, repéllis oratiónem meam:~\psstar{} avértis fáciem tuam a me?

\item Pauper sum ego, et in labóribus a juventúte mea:~\psstar{} exaltátus autem, humiliátus sum et conturbátus.

\item In me transiérunt iræ tuæ:~\psstar{} et terróres tui conturbavérunt me.

\item Circumdedérunt me sicut aqua tota die:~\psstar{} circumdedérunt me simul.

\item Elongásti a me amícum et próximum:~\psstar{} et notos meos a miséria.

