\item Consérva me, Dómine, quóniam sperávi in te:~† Dixi Dómino: Deus meus es tu,~* quóniam bonórum meórum non eges.

\item Sanctis, qui sunt in terra ejus,~* mirificávit omnes voluntátes meas in eis.

\item Multiplicátæ sunt infirmitátes eórum:~* póstea acceleravérunt.

\item Non congregábo conventícula eórum de sanguínibus,~* nec memor ero nóminum eórum per lábia mea.

\item Dóminus pars hereditátis meæ, et cálicis mei:~* tu es, qui restítues hereditátem meam mihi.

\item Funes cecidérunt mihi in præcláris:~* étenim heréditas mea præclára est mihi.

\item Benedícam Dóminum, qui tríbuit mihi intelléctum:~* ínsuper et usque ad noctem increpuérunt me renes mei.

\item Providébam Dóminum in conspéctu meo semper:~* quóniam a dextris est mihi, ne commóvear.

\item Propter hoc lætátum est cor meum, et exsultávit lingua mea:~* ínsuper et caro mea requiéscet in spe.

\item Quóniam non derelínques ánimam meam in inférno:~* nec dabis sanctum tuum vidére corruptiónem.

\item Notas mihi fecísti vias vitæ,~† adimplébis me lætítia cum vultu tuo:~* delectatiónes in déxtera tua usque in finem.

