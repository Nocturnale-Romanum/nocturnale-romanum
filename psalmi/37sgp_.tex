\item Dómine, ne in furóre tuo árguas me,~* neque in ira tua corrípias me.

\item Quóniam sagíttæ tuæ infíxæ sunt mihi:~* et confirmásti super me manum tuam.

\item Non est sánitas in carne mea a fácie iræ tuæ:~* non est pax óssibus meis a fácie peccatórum meórum.

\item Quóniam iniquitátes meæ supergréssæ sunt caput meum:~* et sicut onus grave gravátæ sunt super me.

\item Putruérunt et corrúptæ sunt cicatríces meæ,~* a fácie insipiéntiæ meæ.

\item Miser factus sum, et curvátus sum usque in finem:~* tota die contristátus ingrediébar.

\item Quóniam lumbi mei impléti sunt illusiónibus:~* et non est sánitas in carne mea.

\item Afflíctus sum, et humiliátus sum nimis:~* rugiébam a gémitu cordis mei.

\item Dómine, ante te omne desidérium meum:~* et gémitus meus a te non est abscónditus.

\item Cor meum conturbátum est,~† derelíquit me virtus mea:~* et lumen oculórum meórum, et ipsum non est mecum.

\item Amíci mei, et próximi mei~* advérsum me appropinquavérunt, et stetérunt.

\item Et qui juxta me erant, de longe stetérunt:~* et vim faciébant qui quærébant ánimam meam.

\item Et qui inquirébant mala mihi, locúti sunt vanitátes:~* et dolos tota die meditabántur.

\item Ego autem tamquam surdus non audiébam:~* et sicut mutus non apériens os suum.

\item Et factus sum sicut homo non áudiens:~* et non habens in ore suo redargutiónes.

\item Quóniam in te, Dómine, sperávi:~* tu exáudies me, Dómine, Deus meus.

\item Quia dixi: Nequándo supergáudeant mihi inimíci mei:~* et dum commovéntur pedes mei, super me magna locúti sunt.

\item Quóniam ego in flagélla parátus sum:~* et dolor meus in conspéctu meo semper.

\item Quóniam iniquitátem meam annuntiábo:~* et cogitábo pro peccáto meo.

\item Inimíci autem mei vivunt, et confirmáti sunt super me:~* et multiplicáti sunt qui odérunt me iníque.

\item Qui retríbuunt mala pro bonis, detrahébant mihi:~* quóniam sequébar bonitátem.

\item Ne derelínquas me, Dómine, Deus meus:~* ne discésseris a me.

\item Inténde in adjutórium meum,~* Dómine, Deus, salútis meæ.

