\item Confitémini Dómino quóniam bonus:~\psstar{} quóniam in sǽculum misericórdia ejus.

\item Dicant qui redémpti sunt a Dómino,~\pscross{} quos redémit de manu inimíci:~\psstar{} et de regiónibus congregávit eos:

\item A solis ortu, et occásu:~\psstar{} ab aquilóne, et mari.

\item Erravérunt in solitúdine in inaquóso:~\psstar{} viam civitátis habitáculi non invenérunt.

\item Esuriéntes, et sitiéntes:~\psstar{} ánima eórum in ipsis defécit.

\item Et clamavérunt ad Dóminum cum tribularéntur:~\psstar{} et de necessitátibus eórum erípuit eos.

\item Et dedúxit eos in viam rectam:~\psstar{} ut irent in civitátem habitatiónis.

\item Confiteántur Dómino misericórdiæ ejus:~\psstar{} et mirabília ejus fíliis hóminum.

\item Quia satiávit ánimam inánem:~\psstar{} et ánimam esuriéntem satiávit bonis.

\item Sedéntes in ténebris, et umbra mortis:~\psstar{} vinctos in mendicitáte et ferro.

\item Quia exacerbavérunt elóquia Dei:~\psstar{} et consílium Altíssimi irritavérunt.

\item Et humiliátum est in labóribus cor eórum:~\psstar{} infirmáti sunt, nec fuit qui adjuváret.

\item Et clamavérunt ad Dóminum cum tribularéntur:~\psstar{} et de necessitátibus eórum liberávit eos.

\item Et edúxit eos de ténebris, et umbra mortis:~\psstar{} et víncula eórum disrúpit.

\item Confiteántur Dómino misericórdiæ ejus:~\psstar{} et mirabília ejus fíliis hóminum.

\item Quia contrívit portas ǽreas:~\psstar{} et vectes férreos confrégit.

\item Suscépit eos de via iniquitátis eórum:~\psstar{} propter injustítias enim suas humiliáti sunt.

\item Omnem escam abomináta est ánima eórum:~\psstar{} et appropinquavérunt usque ad portas mortis.

\item Et clamavérunt ad Dóminum cum tribularéntur:~\psstar{} et de necessitátibus eórum liberávit eos.

\item Misit verbum suum, et sanávit eos:~\psstar{} et erípuit eos de interitiónibus eórum.

\item Confiteántur Dómino misericórdiæ ejus:~\psstar{} et mirabília ejus fíliis hóminum.

\item Et sacríficent sacrifícium laudis:~\psstar{} et annúntient ópera ejus in exsultatióne.

\item Qui descéndunt mare in návibus,~\psstar{} faciéntes operatiónem in aquis multis.

\item Ipsi vidérunt ópera Dómini,~\psstar{} et mirabília ejus in profúndo.

\item Dixit, et stetit spíritus procéllæ:~\psstar{} et exaltáti sunt fluctus ejus.

\item Ascéndunt usque ad cælos, et descéndunt usque ad abýssos:~\psstar{} ánima eórum in malis tabescébat.

\item Turbáti sunt, et moti sunt sicut ébrius:~\psstar{} et omnis sapiéntia eórum devoráta est.

\item Et clamavérunt ad Dóminum cum tribularéntur:~\psstar{} et de necessitátibus eórum edúxit eos.

\item Et státuit procéllam ejus in auram:~\psstar{} et siluérunt fluctus ejus.

\item Et lætáti sunt quia siluérunt:~\psstar{} et dedúxit eos in portum voluntátis eórum.

\item Confiteántur Dómino misericórdiæ ejus:~\psstar{} et mirabília ejus fíliis hóminum.

\item Et exáltent eum in ecclésia plebis:~\psstar{} et in cáthedra seniórum laudent eum.

\item Pósuit flúmina in desértum:~\psstar{} et éxitus aquárum in sitim.

\item Terram fructíferam in salsúginem:~\psstar{} a malítia inhabitántium in ea.

\item Pósuit desértum in stagna aquárum:~\psstar{} et terram sine aqua in éxitus aquárum.

\item Et collocávit illic esuriéntes:~\psstar{} et constituérunt civitátem habitatiónis.

\item Et seminavérunt agros, et plantavérunt víneas:~\psstar{} et fecérunt fructum nativitátis.

\item Et benedíxit eis, et multiplicáti sunt nimis:~\psstar{} et juménta eórum non minorávit.

\item Et pauci facti sunt:~\psstar{} et vexáti sunt a tribulatióne malórum, et dolóre.

\item Effúsa est contémptio super príncipes:~\psstar{} et erráre fecit eos in ínvio, et non in via.

\item Et adjúvit páuperem de inópia:~\psstar{} et pósuit sicut oves famílias.

\item Vidébunt recti, et lætabúntur:~\psstar{} et omnis iníquitas oppilábit os suum.

\item Quis sápiens et custódiet hæc?~\psstar{} et intélliget misericórdias Dómini?