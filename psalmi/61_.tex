\item Nonne Deo subjécta erit ánima mea?~\psstar{} ab ipso enim salutáre meum.

\item Nam et ipse Deus meus, et salutáris meus:~\psstar{} suscéptor meus, non movébor ámplius.

\item Quoúsque irrúitis in hóminem?~\psstar{} interfícitis univérsi vos: tamquam paríeti inclináto et macériæ depúlsæ?

\item Verúmtamen prétium meum cogitavérunt repéllere, cucúrri in siti:~\psstar{} ore suo benedicébant, et corde suo maledicébant.

\item Verúmtamen Deo subjécta esto, ánima mea:~\psstar{} quóniam ab ipso patiéntia mea.

\item Quia ipse Deus meus, et salvátor meus:~\psstar{} adjútor meus, non emigrábo.

\item In Deo salutáre meum, et glória mea:~\psstar{} Deus auxílii mei, et spes mea in Deo est.

\item Speráte in eo omnis congregátio pópuli, effúndite coram illo corda vestra:~\psstar{} Deus adjútor noster in ætérnum.

\item Verúmtamen vani fílii hóminum, mendáces fílii hóminum in statéris:~\psstar{} ut decípiant ipsi de vanitáte in idípsum.

\item Nolíte speráre in iniquitáte, et rapínas nolíte concupíscere:~\psstar{} divítiæ si áffluant, nolíte cor appónere.

\item Semel locútus est Deus, duo hæc audívi, quia potéstas Dei est, et tibi, Dómine, misericórdia:~\psstar{} quia tu reddes unicuíque juxta ópera sua.