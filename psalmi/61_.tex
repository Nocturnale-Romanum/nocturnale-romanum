\item Nonne Deo subjécta erit ánima mea?~* ab ipso enim salutáre meum.

\item Nam et ipse Deus meus, et salutáris meus:~* suscéptor meus, non movébor ámplius.

\item Quoúsque irrúitis in hóminem?~* interfícitis univérsi vos: tamquam paríeti inclináto et macériæ depúlsæ?

\item Verúmtamen prétium meum cogitavérunt repéllere, cucúrri in siti:~* ore suo benedicébant, et corde suo maledicébant.

\item Verúmtamen Deo subjécta esto, ánima mea:~* quóniam ab ipso patiéntia mea.

\item Quia ipse Deus meus, et salvátor meus:~* adjútor meus, non emigrábo.

\item In Deo salutáre meum, et glória mea:~* Deus auxílii mei, et spes mea in Deo est.

\item Speráte in eo omnis congregátio pópuli, effúndite coram illo corda vestra:~* Deus adjútor noster in ætérnum.

\item Verúmtamen vani fílii hóminum, mendáces fílii hóminum in statéris:~* ut decípiant ipsi de vanitáte in idípsum.

\item Nolíte speráre in iniquitáte, et rapínas nolíte concupíscere:~* divítiæ si áffluant, nolíte cor appónere.

\item Semel locútus est Deus, duo hæc audívi, quia potéstas Dei est, et tibi, Dómine, misericórdia:~* quia tu reddes unicuíque juxta ópera sua.