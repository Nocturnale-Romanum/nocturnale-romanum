\item Salvum me fac, Deus:~* quóniam intravérunt aquæ usque ad ánimam meam.

\item Infíxus sum in limo profúndi:~* et non est substántia.

\item Veni in altitúdinem maris:~* et tempéstas demérsit me.

\item Laborávi clamans, raucæ factæ sunt fauces meæ:~* defecérunt óculi mei, dum spero in Deum meum.

\item Multiplicáti sunt super capíllos cápitis mei,~* qui odérunt me gratis.

\item Confortáti sunt qui persecúti sunt me inimíci mei injúste:~* quæ non rápui, tunc exsolvébam.

\item Deus, tu scis insipiéntiam meam:~* et delícta mea a te non sunt abscóndita.

\item Non erubéscant in me qui exspéctant te, Dómine,~* Dómine virtútum

\item Non confundántur super me~* qui quærunt te, Deus Israël.

\item Quóniam propter te sustínui oppróbrium:~* opéruit confúsio fáciem meam.

\item Extráneus factus sum frátribus meis,~* et peregrínus fíliis matris meæ.

\item Quóniam zelus domus tuæ comédit me:~* et oppróbria exprobrántium tibi cecidérunt super me.

\item Et opérui in jejúnio ánimam meam:~* et factum est in oppróbrium mihi.

\item Et pósui vestiméntum meum cilícium:~* et factus sum illis in parábolam.

\item Advérsum me loquebántur, qui sedébant in porta:~* et in me psallébant qui bibébant vinum.

\item Ego vero oratiónem meam ad te, Dómine:~* tempus benepláciti, Deus.

\item In multitúdine misericórdiæ tuæ exáudi me,~* in veritáte salútis tuæ:

\item Eripe me de luto, ut non infígar:~* líbera me ab iis, qui odérunt me, et de profúndis aquárum.

\item Non me demérgat tempéstas aquæ,~† neque absórbeat me profúndum:~* neque úrgeat super me púteus os suum.

\item Exáudi me, Dómine, quóniam benígna est misericórdia tua:~* secúndum multitúdinem miseratiónum tuárum réspice in me.

\item Et ne avértas fáciem tuam a púero tuo:~* quóniam tríbulor, velóciter exáudi me.

\item Inténde ánimæ meæ, et líbera eam:~* propter inimícos meos éripe me.

\item Tu scis impropérium meum, et confusiónem meam,~* et reveréntiam meam.

\item In conspéctu tuo sunt omnes qui tríbulant me:~* impropérium exspectávit cor meum, et misériam.

\item Et sustínui qui simul contristarétur, et non fuit:~* et qui consolarétur, et non invéni.

\item Et dedérunt in escam meam fel:~* et in siti mea potavérunt me acéto.

\item Fiat mensa eórum coram ipsis in láqueum,~* et in retributiónes, et in scándalum.

\item Obscuréntur óculi eórum ne vídeant:~* et dorsum eórum semper incúrva.

\item Effúnde super eos iram tuam:~* et furor iræ tuæ comprehéndat eos.

\item Fiat habitátio eórum desérta:~* et in tabernáculis eórum non sit qui inhábitet.

\item Quóniam quem tu percussísti, persecúti sunt:~* et super dolórem vúlnerum meórum addidérunt.

\item Appóne iniquitátem super iniquitátem eórum:~* et non intrent in justítiam tuam.

\item Deleántur de libro vivéntium:~* et cum justis non scribántur.

\item Ego sum pauper et dolens:~* salus tua, Deus, suscépit me.

\item Laudábo nomen Dei cum cántico:~* et magnificábo eum in laude:

\item Et placébit Deo super vítulum novéllum:~* córnua producéntem et úngulas.

\item Vídeant páuperes et læténtur:~* quǽrite Deum, et vivet ánima vestra.

\item Quóniam exaudívit páuperes Dóminus:~* et vinctos suos non despéxit.

\item Laudent illum cæli et terra,~* mare et ómnia reptília in eis.

\item Quóniam Deus salvam fáciet Sion:~* et ædificabúntur civitátes Juda.

\item Et inhabitábunt ibi,~* et hereditáte acquírent eam.

\item Et semen servórum ejus possidébit eam:~* et qui díligunt nomen ejus, habitábunt in ea.

