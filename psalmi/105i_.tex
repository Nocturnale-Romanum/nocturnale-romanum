\item Confitémini Dómino, quóniam bonus:~* quóniam in sǽculum misericórdia ejus.

\item Quis loquétur poténtias Dómini,~* audítas fáciet omnes laudes ejus?

\item Beáti, qui custódiunt judícium,~* et fáciunt justítiam in omni témpore.

\item Meménto nostri, Dómine, in beneplácito pópuli tui:~* vísita nos in salutári tuo:

\item Ad vidéndum in bonitáte electórum tuórum, ad lætándum in lætítia gentis tuæ:~* ut laudéris cum hereditáte tua.

\item Peccávimus cum pátribus nostris:~* injúste égimus, iniquitátem fécimus.

\item Patres nostri in Ægýpto non intellexérunt mirabília tua:~* non fuérunt mémores multitúdinis misericórdiæ tuæ.

\item Et irritavérunt ascendéntes in mare,~* Mare Rubrum.

\item Et salvávit eos propter nomen suum:~* ut notam fáceret poténtiam suam.

\item Et incrépuit Mare Rubrum, et exsiccátum est,~* et dedúxit eos in abýssis sicut in desérto.

\item Et salvávit eos de manu odiéntium:~* et redémit eos de manu inimíci.

\item Et opéruit aqua tribulántes eos:~* unus ex eis non remánsit.

\item Et credidérunt verbis ejus:~* et laudavérunt laudem ejus.

\item Cito fecérunt, oblíti sunt óperum ejus:~* et non sustinuérunt consílium ejus.

\item Et concupiérunt concupiscéntiam in desérto:~* et tentavérunt Deum in inaquóso.

\item Et dedit eis petitiónem ipsórum:~* et misit saturitátem in ánimas eórum.
