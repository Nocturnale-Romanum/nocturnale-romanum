\item Exáudi Deus oratiónem meam,~\pscross{} et ne despéxeris deprecatiónem meam:~\psstar{} inténde mihi, et exáudi me.

\item Contristátus sum in exercitatióne mea:~\psstar{} et conturbátus sum a voce inimíci, et a tribulatióne peccatóris.

\item Quóniam declinavérunt in me iniquitátes:~\psstar{} et in ira molésti erant mihi.

\item Cor meum conturbátum est in me:~\psstar{} et formído mortis cécidit super me.

\item Timor et tremor venérunt super me:~\psstar{} et contexérunt me ténebræ.

\item Et dixi: Quis dabit mihi pennas sicut colúmbæ?~\psstar{} et volábo, et requiéscam.

\item Ecce elongávi fúgiens:~\psstar{} et mansi in solitúdine.

\item Exspectábam eum, qui salvum me fecit:~\psstar{} a pusillanimitáte spíritus et tempestáte.

\item Præcípita, Dómine, dívide linguas eórum:~\psstar{} quóniam vidi iniquitátem et contradictiónem in civitáte.

\item Die ac nocte circúmdabit eam super muros ejus iníquitas:~\psstar{} et labor in médio ejus, et injustítia.

\item Et non defécit de platéis ejus:~\psstar{} usúra et dolus.

\item Quóniam si inimícus meus maledixísset mihi,~\psstar{} sustinuíssem útique.

\item Et si is qui óderat me, super me magna locútus fuísset:~\psstar{} abscondíssem me fórsitan ab eo.

\item Tu vero, homo unánimis:~\psstar{} dux meus, et notus meus.

\item Qui simul mecum dulces capiébas cibos:~\psstar{} in domo Dei ambulávimus cum consénsu.

\item Véniat mors super illos:~\psstar{} et descéndant in inférnum vivéntes:

\item Quóniam nequítiæ in habitáculis eórum:~\psstar{} in médio eórum.

\item Ego autem ad Deum clamávi:~\psstar{} et Dóminus salvábit me.

\item Véspere, et mane, et merídie narrábo et annuntiábo:~\psstar{} et exáudiet vocem meam.

\item Rédimet in pace ánimam meam ab his qui appropínquant mihi:~\psstar{} quóniam inter multos erant mecum.

\item Exáudiet Deus, et humiliábit illos,~\psstar{} qui est ante sǽcula.

\item Non enim est illis commutátio, et non timuérunt Deum:~\psstar{} exténdit manum suam in retribuéndo.

\item Contaminavérunt testaméntum ejus,~\pscross{} divísi sunt ab ira vultus ejus:~\psstar{} et appropinquávit cor illíus.

\item Mollíti sunt sermónes ejus super óleum:~\psstar{} et ipsi sunt jácula.

\item Jacta super Dóminum curam tuam, et ipse te enútriet:~\psstar{} non dabit in ætérnum fluctuatiónem justo.

\item Tu vero Deus dedúces eos,~\psstar{} in púteum intéritus

\item Viri sánguinum et dolósi non dimidiábunt dies suos:~\psstar{} ego autem sperábo in te Dómine.