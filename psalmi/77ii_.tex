
\item Fílii Ephrem intendéntes et mitténtes arcum:~* convérsi sunt in die belli.

\item Non custodiérunt testaméntum Dei:~* et in lege ejus noluérunt ambuláre.

\item Et oblíti sunt benefactórum ejus:~* et mirabílium ejus quæ osténdit eis.

\item Coram pátribus eórum fecit mirabília in terra Ægýpti:~* in campo Táneos.

\item Interrúpit mare, et perdúxit eos:~* et státuit aquas quasi in utre.

\item Et dedúxit eos in nube diéi:~* et tota nocte in illuminatióne ignis.

\item Interrúpit petram in erémo:~* et adaquávit eos velut in abýsso multa.

\item Et edúxit aquam de petra:~* et dedúxit tamquam flúmina aquas.
