\item Confitémini Dómino quóniam bonus:~* quóniam in sǽculum misericórdia ejus.

\item Dicant qui redémpti sunt a Dómino, quos redémit de manu inimíci:~* et de regiónibus congregávit eos:

\item A solis ortu, et occásu:~* ab aquilóne, et mari.

\item Erravérunt in solitúdine in inaquóso:~* viam civitátis habitáculi non invenérunt.

\item Esuriéntes, et sitiéntes:~* ánima eórum in ipsis defécit.

\item Et clamavérunt ad Dóminum cum tribularéntur:~* et de necessitátibus eórum erípuit eos.

\item Et dedúxit eos in viam rectam:~* ut irent in civitátem habitatiónis.

\item Confiteántur Dómino misericórdiæ ejus:~* et mirabília ejus fíliis hóminum.

\item Quia satiávit ánimam inánem:~* et ánimam esuriéntem satiávit bonis.

\item Sedéntes in ténebris, et umbra mortis:~* vinctos in mendicitáte et ferro.

\item Quia exacerbavérunt elóquia Dei:~* et consílium Altíssimi irritavérunt.

\item Et humiliátum est in labóribus cor eórum:~* infirmáti sunt, nec fuit qui adjuváret.

\item Et clamavérunt ad Dóminum cum tribularéntur:~* et de necessitátibus eórum liberávit eos.

\item Et edúxit eos de ténebris, et umbra mortis:~* et víncula eórum disrúpit.
