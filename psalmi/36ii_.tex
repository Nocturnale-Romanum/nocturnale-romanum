
\item Mélius est módicum justo,~* super divítias peccatórum multas.

\item Quóniam bráchia peccatórum conteréntur:~* confírmat autem justos Dóminus.

\item Novit Dóminus dies immaculatórum:~* et heréditas eórum in ætérnum erit.

\item Non confundéntur in témpore malo,~† et in diébus famis saturabúntur:~* quia peccatóres períbunt.

\item Inimíci vero Dómini mox ut honorificáti fúerint et exaltáti:~* deficiéntes, quemádmodum fumus defícient.

\item Mutuábitur peccátor, et non solvet:~* justus autem miserétur et tríbuet.

\item Quia benedicéntes ei hereditábunt terram:~* maledicéntes autem ei disperíbunt.

\item Apud Dóminum gressus hóminis dirigéntur:~* et viam ejus volet.

\item Cum cecíderit non collidétur:~* quia Dóminus suppónit manum suam.

\item Júnior fui, étenim sénui:~* et non vidi justum derelíctum, nec semen ejus quærens panem.

\item Tota die miserétur et cómmodat:~* et semen illíus in benedictióne erit.

\item Declína a malo, et fac bonum:~* et inhábita in sǽculum sǽculi.

\item Quia Dóminus amat judícium, et non derelínquet sanctos suos:~* in ætérnum conservabúntur.

\item Injústi puniéntur:~* et semen impiórum períbit.

\item Justi autem hereditábunt terram:~* et inhabitábunt in sǽculum sǽculi super eam.
