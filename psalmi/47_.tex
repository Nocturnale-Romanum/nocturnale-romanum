\item Magnus Dóminus, et laudábilis nimis~* in civitáte Dei nostri, in monte sancto ejus.

\item Fundátur exsultatióne univérsæ terræ mons Sion,~* látera Aquilónis, cívitas Regis magni.

\item Deus in dómibus ejus cognoscétur:~* cum suscípiet eam.

\item Quóniam ecce reges terræ congregáti sunt:~* convenérunt in unum.

\item Ipsi vidéntes sic admiráti sunt,~† conturbáti sunt, commóti sunt:~* tremor apprehéndit eos.

\item Ibi dolóres ut parturiéntis:~* in spíritu veheménti cónteres naves Tharsis.

\item Sicut audívimus, sic vídimus in civitáte Dómini virtútum,~† in civitáte Dei nostri:~* Deus fundávit eam in ætérnum.

\item Suscépimus, Deus, misericórdiam tuam,~* in médio templi tui.

\item Secúndum nomen tuum, Deus,~† sic et laus tua in fines terræ:~* justítia plena est déxtera tua.

\item Lætétur mons Sion, et exsúltent fíliæ Judæ:~* propter judícia tua, Dómine.

\item Circúmdate Sion, et complectímini eam:~* narráte in túrribus ejus.

\item Pónite corda vestra in virtúte ejus:~* et distribúite domos ejus, ut enarrétis in progénie áltera.

\item Quóniam hic est Deus, Deus noster in ætérnum et in sǽculum sǽculi:~* ipse reget nos in sǽcula.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

