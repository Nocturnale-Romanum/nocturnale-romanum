\item Deus, quis símilis erit tibi?~* Ne táceas, neque compescáris, Deus.

\item Quóniam ecce inimíci tui sonuérunt:~* et qui odérunt te extulérunt caput.

\item Super pópulum tuum malignavérunt consílium:~* et cogitavérunt advérsus sanctos tuos.

\item Dixérunt: Veníte, et disperdámus eos de gente:~* et non memorétur nomen Israël ultra.

\item Quóniam cogitavérunt unanímiter:~* simul advérsum te testaméntum disposuérunt, tabernácula Idumæórum et Ismahelítæ:

\item Moab, et Agaréni, Gebal, et Ammon, et Amalec:~* alienígenæ cum habitántibus Tyrum.

\item Etenim Assur venit cum illis:~* facti sunt in adjutórium fíliis Lot.

\item Fac illis sicut Mádian, et Sísaræ:~* sicut Jabin in torrénte Cisson.

\item Disperiérunt in Endor:~* facti sunt ut stercus terræ.

\item Pone príncipes eórum sicut Oreb, et Zeb,~* et Zébee, et Sálmana:

\item Omnes príncipes eórum:~* qui dixérunt: Hereditáte possideámus Sanctuárium Dei.

\item Deus meus, pone illos ut rotam:~* et sicut stípulam ante fáciem venti.

\item Sicut ignis, qui combúrit silvam:~* et sicut flamma combúrens montes:

\item Ita persequéris illos in tempestáte tua:~* et in ira tua turbábis eos.

\item Imple fácies eórum ignomínia:~* et quærent nomen tuum, Dómine.

\item Erubéscant, et conturbéntur in sǽculum sǽculi:~* et confundántur, et péreant.

\item Et cognóscant quia nomen tibi Dóminus:~* tu solus Altíssimus in omni terra.