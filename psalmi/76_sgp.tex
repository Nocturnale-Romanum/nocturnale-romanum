\item Voce mea ad Dóminum clamávi:~\psstar{} voce mea ad Deum, et inténdit mihi.

\item In die tribulatiónis meæ Deum exquisívi,~\pscross{} mánibus meis nocte contra eum:~\psstar{} et non sum decéptus.

\item Rénuit consolári ánima mea:~\pscross{} memor fui Dei, et delectátus sum, et exercitátus sum:~\psstar{} et defécit spíritus meus.

\item Anticipavérunt vigílias óculi mei:~\psstar{} turbátus sum, et non sum locútus.

\item Cogitávi dies antíquos:~\psstar{} et annos ætérnos in mente hábui.

\item Et meditátus sum nocte cum corde meo,~\psstar{} et exercitábar, et scopébam spíritum meum.

\item Numquid in ætérnum projíciet Deus:~\psstar{} aut non appónet ut complacítior sit adhuc?

\item Aut in finem misericórdiam suam abscíndet,~\psstar{} a generatióne in generatiónem?

\item Aut obliviscétur miseréri Deus:~\psstar{} aut continébit in ira sua misericórdias suas?

\item Et dixi: Nunc cœpi:~\psstar{} hæc mutátio déxteræ Excélsi.

\item Memor fui óperum Dómini:~\psstar{} quia memor ero ab inítio mirabílium tuórum.

\item Et meditábor in ómnibus opéribus tuis:~\psstar{} et in adinventiónibus tuis exercébor.

\item Deus, in sancto via tua:~\pscross{} quis Deus magnus sicut Deus noster?~\psstar{} tu es Deus qui facis mirabília.

\item Notam fecísti in pópulis virtútem tuam:~\psstar{} redemísti in bráchio tuo pópulum tuum fílios Jacob et Joseph.

\item Vidérunt te aquæ, Deus, vidérunt te aquæ:~\psstar{} et timuérunt et turbátæ sunt abýssi.

\item Multitúdo sónitus aquárum:~\psstar{} vocem dedérunt nubes.

\item Etenim sagíttæ tuæ tránseunt:~\psstar{} vox tonítrui tui in rota.

\item Illuxérunt coruscatiónes tuæ orbi terræ:~\psstar{} commóta est, et contrémuit terra.

\item In mari via tua, et sémitæ tuæ in aquis multis:~\psstar{} et vestígia tua non cognoscéntur.

\item Deduxísti sicut oves pópulum tuum,~\psstar{} in manu Móysi et Aaron.

