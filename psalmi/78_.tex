\item Deus, venérunt Gentes in hereditátem tuam, polluérunt templum sanctum tuum:~\psstar{} posuérunt Jerúsalem in pomórum custódiam.

\item Posuérunt morticína servórum tuórum, escas volatílibus cæli:~\psstar{} carnes sanctórum tuórum béstiis terræ.

\item Effudérunt sánguinem eórum tamquam aquam in circúitu Jerúsalem:~\psstar{} et non erat qui sepelíret.

\item Facti sumus oppróbrium vicínis nostris:~\psstar{} subsannátio et illúsio his, qui in circúitu nostro sunt.

\item Usquequo, Dómine, irascéris in finem:~\psstar{} accendétur velut ignis zelus tuus?

\item Effúnde iram tuam in Gentes, quæ te non novérunt:~\psstar{} et in regna quæ nomen tuum non invocavérunt:

\item Quia comedérunt Jacob:~\psstar{} et locum ejus desolavérunt.

\item Ne memíneris iniquitátum nostrárum antiquárum, cito antícipent nos misericórdiæ tuæ:~\psstar{} quia páuperes facti sumus nimis.

\item Adjuva nos, Deus, salutáris noster: et propter glóriam nóminis tui, Dómine, líbera nos:~\psstar{} et propítius esto peccátis nostris, propter nomen tuum:

\item Ne forte dicant in Géntibus: Ubi est Deus eórum?~\psstar{} et innotéscat in natiónibus coram óculis nostris.

\item Ultio sánguinis servórum tuórum, qui effúsus est:~\psstar{} intróeat in conspéctu tuo gémitus compeditórum.

\item Secúndum magnitúdinem bráchii tui,~\psstar{} pósside fílios mortificatórum.

\item Et redde vicínis nostris séptuplum in sinu eórum:~\psstar{} impropérium ipsórum, quod exprobravérunt tibi, Dómine.

\item Nos autem pópulus tuus, et oves páscuæ tuæ,~\psstar{} confitébimur tibi in sǽculum.

\item In generatiónem et generatiónem~\psstar{} annuntiábimus laudem tuam.