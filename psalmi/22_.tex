\item Dóminus regit me, et nihil mihi déerit:~* in loco páscuæ ibi me collocávit.

\item Super aquam refectiónis educávit me:~* ánimam meam convértit.

\item Dedúxit me super sémitas justítiæ:~* propter nomen suum.

\item Nam, etsi ambulávero in médio umbræ mortis, non timébo mala:~* quóniam tu mecum es.

\item Virga tua, et báculus tuus:~* ipsa me consoláta sunt.

\item Parásti in conspéctu meo mensam,~* advérsus eos, qui tríbulant me.

\item Impinguásti in óleo caput meum:~* et calix meus inébrians quam præclárus est!

\item Et misericórdia tua subsequétur me~* ómnibus diébus vitæ meæ.

\item Et ut inhábitem in domo Dómini,~* in longitúdinem diérum.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

