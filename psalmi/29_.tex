\item Exaltábo te, Dómine, quóniam suscepísti me:~* nec delectásti inimícos meos super me.

\item Dómine, Deus meus, clamávi ad te,~* et sanásti me.

\item Dómine, eduxísti ab inférno ánimam meam:~* salvásti me a descendéntibus in lacum.

\item Psállite Dómino, sancti ejus:~* et confitémini memóriæ sanctitátis ejus.

\item Quóniam ira in indignatióne ejus:~* et vita in voluntáte ejus.

\item Ad vésperum demorábitur fletus:~* et ad matutínum lætítia.

\item Ego autem dixi in abundántia mea:~* Non movébor in ætérnum.

\item Dómine, in voluntáte tua,~* præstitísti decóri meo virtútem.

\item Avertísti fáciem tuam a me,~* et factus sum conturbátus.

\item Ad te, Dómine, clamábo:~* et ad Deum meum deprecábor.

\item Quæ utílitas in sánguine meo,~* dum descéndo in corruptiónem?

\item Numquid confitébitur tibi pulvis,~* aut annuntiábit veritátem tuam?

\item Audívit Dóminus, et misértus est mei:~* Dóminus factus est adjútor meus.

\item Convertísti planctum meum in gáudium mihi:~* conscidísti saccum meum, et circumdedísti me lætítia:

\item Ut cantet tibi glória mea, et non compúngar:~* Dómine, Deus meus, in ætérnum confitébor tibi.


