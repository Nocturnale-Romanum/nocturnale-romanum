\item Exaltábo te, Dómine, quóniam suscepísti me:~\psstar{} nec delectásti inimícos meos super me.

\item Dómine, Deus meus, clamávi ad te,~\psstar{} et sanásti me.

\item Dómine, eduxísti ab inférno ánimam meam:~\psstar{} salvásti me a descendéntibus in lacum.

\item Psállite Dómino, sancti ejus:~\psstar{} et confitémini memóriæ sanctitátis ejus.

\item Quóniam ira in indignatióne ejus:~\psstar{} et vita in voluntáte ejus.

\item Ad vésperum demorábitur fletus:~\psstar{} et ad matutínum lætítia.

\item Ego autem dixi in abundántia mea:~\psstar{} Non movébor in ætérnum.

\item Dómine, in voluntáte tua,~\psstar{} præstitísti decóri meo virtútem.

\item Avertísti fáciem tuam a me,~\psstar{} et factus sum conturbátus.

\item Ad te, Dómine, clamábo:~\psstar{} et ad Deum meum deprecábor.

\item Quæ utílitas in sánguine meo,~\psstar{} dum descéndo in corruptiónem?

\item Numquid confitébitur tibi pulvis,~\psstar{} aut annuntiábit veritátem tuam?

\item Audívit Dóminus, et misértus est mei:~\psstar{} Dóminus factus est adjútor meus.

\item Convertísti planctum meum in gáudium mihi:~\psstar{} conscidísti saccum meum, et circumdedísti me lætítia:

\item Ut cantet tibi glória mea, et non compúngar:~\psstar{} Dómine, Deus meus, in ætérnum confitébor tibi.


