\item Dóminus illuminátio mea, et salus mea,~* quem timébo?

\item Dóminus protéctor vitæ meæ,~* a quo trepidábo?

\item Dum apprópiant super me nocéntes,~* ut edant carnes meas:

\item Qui tríbulant me inimíci mei,~* ipsi infirmáti sunt et cecidérunt.

\item Si consístant advérsum me castra,~* non timébit cor meum.

\item Si exsúrgat advérsum me prǽlium,~* in hoc ego sperábo.

\item Unam pétii a Dómino, hanc requíram,~* ut inhábitem in domo Dómini ómnibus diébus vitæ meæ:

\item Ut vídeam voluptátem Dómini,~* et vísitem templum ejus.

\item Quóniam abscóndit me in tabernáculo suo:~* in die malórum protéxit me in abscóndito tabernáculi sui.

\item In petra exaltávit me:~* et nunc exaltávit caput meum super inimícos meos.

\item Circuívi et immolávi in tabernáculo ejus hóstiam vociferatiónis:~* cantábo et psalmum dicam Dómino.

\item Exáudi, Dómine, vocem meam, qua clamávi ad te:~* miserére mei, et exáudi me.

\item Tibi dixit cor meum, exquisívit te fácies mea:~* fáciem tuam, Dómine, requíram.

\item Ne avértas fáciem tuam a me,~* ne declínes in ira a servo tuo.

\item Adjútor meus esto:~* ne derelínquas me, neque despícias me, Deus, salutáris meus.

\item Quóniam pater meus, et mater mea dereliquérunt me:~* Dóminus autem assúmpsit me.

\item Legem pone mihi, Dómine, in via tua:~* et dírige me in sémitam rectam propter inimícos meos.

\item Ne tradíderis me in ánimas tribulántium me:~* quóniam insurrexérunt in me testes iníqui, et mentíta est iníquitas sibi.

\item Credo vidére bona Dómini~* in terra vivéntium.

\item Exspécta Dóminum, viríliter age:~* et confortétur cor tuum, et sústine Dóminum.

