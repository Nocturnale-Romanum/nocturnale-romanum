\item Bénedic, ánima mea, Dómino:~* et ómnia, quæ intra me sunt, nómini sancto ejus.

\item Bénedic, ánima mea, Dómino:~* et noli oblivísci omnes retributiónes ejus.

\item Qui propitiátur ómnibus iniquitátibus tuis:~* qui sanat omnes infirmitátes tuas.

\item Qui rédimit de intéritu vitam tuam:~* qui corónat te in misericórdia et miseratiónibus.

\item Qui replet in bonis desidérium tuum:~* renovábitur ut áquilæ juvéntus tua.

\item Fáciens misericórdias Dóminus:~* et judícium ómnibus injúriam patiéntibus.

\item Notas fecit vias suas Móysi,~* fíliis Israël voluntátes suas.

\item Miserátor, et miséricors Dóminus:~* longánimis et multum miséricors.

\item Non in perpétuum irascétur:~* neque in ætérnum comminábitur.

\item Non secúndum peccáta nostra fecit nobis:~* neque secúndum iniquitátes nostras retríbuit nobis.

\item Quóniam secúndum altitúdinem cæli a terra:~* corroborávit misericórdiam suam super timéntes se.

\item Quantum distat ortus ab occidénte:~* longe fecit a nobis iniquitátes nostras.

\item Quómodo miserétur pater filiórum,~† misértus est Dóminus timéntibus se:~* quóniam ipse cognóvit figméntum nostrum.

\item Recordátus est quóniam pulvis sumus:~† homo, sicut fœnum dies ejus,~* tamquam flos agri sic efflorébit.

\item Quóniam spíritus pertransíbit in illo, et non subsístet:~* et non cognóscet ámplius locum suum.

\item Misericórdia autem Dómini ab ætérno,~* et usque in ætérnum super timéntes eum.

\item Et justítia illíus in fílios filiórum,~* his qui servant testaméntum ejus.

\item Et mémores sunt mandatórum ipsíus,~* ad faciéndum ea.

\item Dóminus in cælo parávit sedem suam:~* et regnum ipsíus ómnibus dominábitur.

\item Benedícite Dómino, omnes Angeli ejus:~† poténtes virtúte, faciéntes verbum illíus,~* ad audiéndam vocem sermónum ejus.

\item Benedícite Dómino, omnes virtútes ejus:~* minístri ejus, qui fácitis voluntátem ejus.

\item Benedícite Dómino, ómnia ópera ejus:~† in omni loco dominatiónis ejus,~* bénedic, ánima mea, Dómino.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

