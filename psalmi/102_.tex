\item Bénedic, ánima mea, Dómino:~\psstar{} et ómnia, quæ intra me sunt, nómini sancto ejus.

\item Bénedic, ánima mea, Dómino:~\psstar{} et noli oblivísci omnes retributiónes ejus.

\item Qui propitiátur ómnibus iniquitátibus tuis:~\psstar{} qui sanat omnes infirmitátes tuas.

\item Qui rédimit de intéritu vitam tuam:~\psstar{} qui corónat te in misericórdia et miseratiónibus.

\item Qui replet in bonis desidérium tuum:~\psstar{} renovábitur ut áquilæ juvéntus tua.

\item Fáciens misericórdias Dóminus:~\psstar{} et judícium ómnibus injúriam patiéntibus.

\item Notas fecit vias suas Móysi,~\psstar{} fíliis Israël voluntátes suas.

\item Miserátor, et miséricors Dóminus:~\psstar{} longánimis et multum miséricors.

\item Non in perpétuum irascétur:~\psstar{} neque in ætérnum comminábitur.

\item Non secúndum peccáta nostra fecit nobis:~\psstar{} neque secúndum iniquitátes nostras retríbuit nobis.

\item Quóniam secúndum altitúdinem cæli a terra:~\psstar{} corroborávit misericórdiam suam super timéntes se.

\item Quantum distat ortus ab occidénte:~\psstar{} longe fecit a nobis iniquitátes nostras.

\item Quómodo miserétur pater filiórum,~\pscross{} misértus est Dóminus timéntibus se:~\psstar{} quóniam ipse cognóvit figméntum nostrum.

\item Recordátus est quóniam pulvis sumus:~\pscross{} homo, sicut fœnum dies ejus,~\psstar{} tamquam flos agri sic efflorébit.

\item Quóniam spíritus pertransíbit in illo, et non subsístet:~\psstar{} et non cognóscet ámplius locum suum.

\item Misericórdia autem Dómini ab ætérno,~\psstar{} et usque in ætérnum super timéntes eum.

\item Et justítia illíus in fílios filiórum,~\psstar{} his qui servant testaméntum ejus.

\item Et mémores sunt mandatórum ipsíus,~\psstar{} ad faciéndum ea.

\item Dóminus in cælo parávit sedem suam:~\psstar{} et regnum ipsíus ómnibus dominábitur.

\item Benedícite Dómino, omnes Angeli ejus:~\pscross{} poténtes virtúte, faciéntes verbum illíus,~\psstar{} ad audiéndam vocem sermónum ejus.

\item Benedícite Dómino, omnes virtútes ejus:~\psstar{} minístri ejus, qui fácitis voluntátem ejus.

\item Benedícite Dómino, ómnia ópera ejus:~\pscross{} in omni loco dominatiónis ejus,~\psstar{} bénedic, ánima mea, Dómino.
