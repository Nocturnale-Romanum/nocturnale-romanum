
\item Et irritavérunt eum ad Aquas contradictiónis:~* et vexátus est Móyses propter eos: quia exacerbavérunt spíritum ejus.

\item Et distínxit in lábiis suis:~* non disperdidérunt Gentes, quas dixit Dóminus illis.

\item Et commísti sunt inter Gentes, et didicérunt ópera eórum: et serviérunt sculptílibus eórum:~* et factum est illis in scándalum.

\item Et immolavérunt fílios suos,~* et fílias suas dæmóniis.

\item Et effudérunt sánguinem innocéntem:~* sánguinem filiórum suórum et filiárum suárum, quas sacrificavérunt sculptílibus Chánaan.

\item Et infécta est terra in sanguínibus, et contamináta est in opéribus eórum:~* et fornicáti sunt in adinventiónibus suis.

\item Et irátus est furóre Dóminus in pópulum suum:~* et abominátus est hereditátem suam.

\item Et trádidit eos in manus Géntium:~* et domináti sunt eórum qui odérunt eos.

\item Et tribulavérunt eos inimíci eórum, et humiliáti sunt sub mánibus eórum:~* sæpe liberávit eos.

\item Ipsi autem exacerbavérunt eum in consílio suo:~* et humiliáti sunt in iniquitátibus suis.

\item Et vidit, cum tribularéntur:~* et audívit oratiónem eórum.

\item Et memor fuit testaménti sui:~* et pœnítuit eum secúndum multitúdinem misericórdiæ suæ.

\item Et dedit eos in misericórdias~* in conspéctu ómnium qui céperant eos.

\item Salvos nos fac, Dómine, Deus noster:~* et cóngrega nos de natiónibus:

\item Ut confiteámur nómini sancto tuo:~* et gloriémur in laude tua.

\item Benedíctus Dóminus, Deus Israël, a sǽculo et usque in sǽculum:~* et dicet omnis pópulus: Fiat, fiat.