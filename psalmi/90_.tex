\item Qui hábitat in adjutório Altíssimi,~* in protectióne Dei cæli commorábitur.

\item Dicet Dómino: Suscéptor meus es tu, et refúgium meum:~* Deus meus sperábo in eum.

\item Quóniam ipse liberávit me de láqueo venántium,~* et a verbo áspero.

\item Scápulis suis obumbrábit tibi:~* et sub pennis ejus sperábis.

\item Scuto circúmdabit te véritas ejus:~* non timébis a timóre noctúrno.

\item A sagítta volánte in die,~† a negótio perambulánte in ténebris:~* ab incúrsu et dæmónio meridiáno.

\item Cadent a látere tuo mille,~† et decem míllia a dextris tuis:~* ad te autem non appropinquábit.

\item Verúmtamen óculis tuis considerábis:~* et retributiónem peccatórum vidébis.

\item Quóniam tu es, Dómine, spes mea:~* Altíssimum posuísti refúgium tuum.

\item Non accédet ad te malum:~* et flagéllum non appropinquábit tabernáculo tuo.

\item Quóniam Angelis suis mandávit de te:~* ut custódiant te in ómnibus viis tuis.

\item In mánibus portábunt te:~* ne forte offéndas ad lápidem pedem tuum.

\item Super áspidem et basilíscum ambulábis:~* et conculcábis leónem et dracónem.

\item Quóniam in me sperávit, liberábo eum:~* prótegam eum quóniam cognóvit nomen meum.

\item Clamábit ad me, et ego exáudiam eum:~† cum ipso sum in tribulatióne:~* erípiam eum et glorificábo eum.

\item Longitúdine diérum replébo eum:~* et osténdam illi salutáre meum.
