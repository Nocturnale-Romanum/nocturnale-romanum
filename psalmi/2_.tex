\item Quare fremuérunt Gentes:~* et pópuli meditáti sunt inánia?

\item Astitérunt reges terræ, et príncipes convenérunt in unum~* advérsus Dóminum, et advérsus Christum ejus.

\item Dirumpámus víncula eórum:~* et projiciámus a nobis jugum ipsórum.

\item Qui hábitat in cælis, irridébit eos:~* et Dóminus subsannábit eos.

\item Tunc loquétur ad eos in ira sua,~* et in furóre suo conturbábit eos.

\item Ego autem constitútus sum Rex ab eo super Sion montem sanctum ejus,~* prǽdicans præcéptum ejus.

\item Dóminus dixit ad me:~* Fílius meus es tu, ego hódie génui te.

\item Póstula a me, et dabo tibi Gentes hereditátem tuam,~* et possessiónem tuam términos terræ.

\item Reges eos in virga férrea,~* et tamquam vas fíguli confrínges eos.

\item Et nunc, reges, intellígite:~* erudímini, qui judicátis terram.

\item Servíte Dómino in timóre:~* et exsultáte ei cum tremóre.

\item Apprehéndite disciplínam, nequándo irascátur Dóminus,~* et pereátis de via justa.

\item Cum exárserit in brevi ira ejus:~* beáti omnes qui confídunt in eo.
