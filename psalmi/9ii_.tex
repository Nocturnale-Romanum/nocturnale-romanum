\item Psállite Dómino, qui hábitat in Sion:~\psstar{} annuntiáte inter gentes stúdia ejus:
\item Quóniam requírens sánguinem eórum recordátus est:~\psstar{} non est oblítus clamórem páuperum.
\item Miserére mei, Dómine:~\psstar{} vide humilitátem meam de inimícis meis.
\item Qui exáltas me de portis mortis,~\psstar{} ut annúntiem omnes laudatiónes tuas in portis fíliæ Sion.
\item Exsultábo in salutári tuo:~\psstar{} infíxæ sunt gentes in intéritu, quem fecérunt.
\item In láqueo isto, quem abscondérunt,~\psstar{} comprehénsus est pes eórum.
\item Cognoscétur Dóminus judícia fáciens:~\psstar{} in opéribus mánuum suárum comprehénsus est peccátor.
\item Convertántur peccatóres in inférnum,~\psstar{} omnes gentes quæ obliviscúntur Deum.
\item Quóniam non in finem oblívio erit páuperis:~\psstar{} patiéntia páuperum non períbit in finem.
\item Exsúrge, Dómine, non confortétur homo:~\psstar{} judicéntur gentes in conspéctu tuo.
\item Constítue, Dómine, legislatórem super eos:~\psstar{} ut sciant gentes quóniam hómines sunt.
\item Glória Patri, et Fílio,~\psstar{} et Spirítui Sancto.
\item Sicut erat in princípio, et nunc, et semper,~\psstar{} et in sǽcula sæculórum. Amen.
