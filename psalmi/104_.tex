\item Confitémini Dómino, et invocáte nomen ejus:~\psstar{} annuntiáte inter Gentes ópera ejus.

\item Cantáte ei, et psállite ei:~\psstar{} narráte ómnia mirabília ejus.

\item Laudámini in nómine sancto ejus:~\psstar{} lætétur cor quæréntium Dóminum.

\item Quǽrite Dóminum, et confirmámini:~\psstar{} quǽrite fáciem ejus semper.

\item Mementóte mirabílium ejus, quæ fecit:~\psstar{} prodígia ejus, et judícia oris ejus.

\item Semen Abraham, servi ejus:~\psstar{} fílii Jacob, elécti ejus.

\item Ipse Dóminus Deus noster:~\psstar{} in univérsa terra judícia ejus.

\item Memor fuit in sǽculum testaménti sui:~\psstar{} verbi, quod mandávit in mille generatiónes:

\item Quod dispósuit ad Abraham:~\psstar{} et juraménti sui ad Isaac:

\item Et státuit illud Jacob in præcéptum:~\psstar{} et Israël in testaméntum ætérnum:

\item Dicens: Tibi dabo terram Chánaan,~\psstar{} funículum hereditátis vestræ.

\item Cum essent número brevi,~\psstar{} paucíssimi et íncolæ ejus:

\item Et pertransiérunt de gente in gentem,~\psstar{} et de regno ad pópulum álterum.

\item Non relíquit hóminem nocére eis:~\psstar{} et corrípuit pro eis reges.

\item Nolíte tángere christos meos:~\psstar{} et in prophétis meis nolíte malignári.

\item Et vocávit famem super terram:~\psstar{} et omne firmaméntum panis contrívit.

\item Misit ante eos virum:~\psstar{} in servum venúmdatus est Joseph.

\item Humiliavérunt in compédibus pedes ejus, ferrum pertránsiit ánimam ejus~\psstar{} donec veníret verbum ejus.

\item Elóquium Dómini inflammávit eum:~\psstar{} misit rex, et solvit eum; princeps populórum, et dimísit eum.

\item Constítuit eum dóminum domus suæ:~\psstar{} et príncipem omnis possessiónis suæ:

\item Ut erudíret príncipes ejus sicut semetípsum:~\psstar{} et senes ejus prudéntiam docéret.

\item Et intrávit Israël in Ægýptum:~\psstar{} et Jacob áccola fuit in terra Cham.

\item Et auxit pópulum suum veheménter:~\psstar{} et firmávit eum super inimícos ejus.

\item Convértit cor eórum ut odírent pópulum ejus:~\psstar{} et dolum fácerent in servos ejus.

\item Misit Móysen, servum suum:~\psstar{} Aaron, quem elégit ipsum.

\item Pósuit in eis verba signórum suórum:~\psstar{} et prodigiórum in terra Cham.

\item Misit ténebras, et obscurávit:~\psstar{} et non exacerbávit sermónes suos.

\item Convértit aquas eórum in sánguinem:~\psstar{} et occídit pisces eórum.

\item Edidit terra eórum ranas:~\psstar{} in penetrálibus regum ipsórum.

\item Dixit, et venit cœnomyía:~\psstar{} et cínifes in ómnibus fínibus eórum.

\item Pósuit plúvias eórum grándinem:~\psstar{} ignem comburéntem in terra ipsórum.

\item Et percússit víneas eórum, et ficúlneas eórum:~\psstar{} et contrívit lignum fínium eórum.

\item Dixit, et venit locústa, et bruchus,~\psstar{} cujus non erat númerus:

\item Et comédit omne fœnum in terra eórum:~\psstar{} et comédit omnem fructum terræ eórum.

\item Et percússit omne primogénitum in terra eórum:~\psstar{} primítias omnis labóris eórum.

\item Et edúxit eos cum argénto et auro:~\psstar{} et non erat in tríbubus eórum infírmus.

\item Lætáta est Ægýptus in profectióne eórum:~\psstar{} quia incúbuit timor eórum super eos.

\item Expándit nubem in protectiónem eórum:~\psstar{} et ignem ut lucéret eis per noctem.

\item Petiérunt, et venit cotúrnix:~\psstar{} et pane cæli saturávit eos.

\item Dirúpit petram et fluxérunt aquæ:~\psstar{} abiérunt in sicco flúmina;

\item Quóniam memor fuit verbi sancti sui:~\psstar{} quod hábuit ad Abraham, púerum suum.

\item Et edúxit pópulum suum in exsultatióne,~\psstar{} et eléctos suos in lætítia.

\item Et dedit illis regiónes Géntium:~\psstar{} et labóres populórum possedérunt:

\item Ut custódiant justificatiónes ejus,~\psstar{} et legem ejus requírant.