\item Inclína, Dómine, aurem tuam, et exáudi me:~* quóniam inops, et pauper sum ego.

\item Custódi ánimam meam, quóniam sanctus sum:~* salvum fac servum tuum, Deus meus, sperántem in te.

\item Miserére mei, Dómine, quóniam ad te clamávi tota die:~† lætífica ánimam servi tui,~* quóniam ad te, Dómine, ánimam meam levávi.

\item Quóniam tu, Dómine, suávis et mitis:~* et multæ misericórdiæ ómnibus invocántibus te.

\item Auribus pércipe, Dómine, oratiónem meam:~* et inténde voci deprecatiónis meæ.

\item In die tribulatiónis meæ clamávi ad te:~* quia exaudísti me.

\item Non est símilis tui in diis, Dómine:~* et non est secúndum ópera tua.

\item Omnes gentes quascúmque fecísti, vénient, et adorábunt coram te, Dómine:~* et glorificábunt nomen tuum.

\item Quóniam magnus es tu, et fáciens mirabília:~* tu es Deus solus.

\item Deduc me, Dómine, in via tua,~† et ingrédiar in veritáte tua:~* lætétur cor meum ut tímeat nomen tuum.

\item Confitébor tibi, Dómine, Deus meus, in toto corde meo,~* et glorificábo nomen tuum in ætérnum.

\item Quia misericórdia tua magna est super me:~* et eruísti ánimam meam ex inférno inferióri.

\item Deus iníqui insurrexérunt super me,~† et synagóga poténtium quæsiérunt ánimam meam:~* et non proposuérunt te in conspéctu suo.

\item Et tu, Dómine, Deus miserátor et miséricors,~* pátiens, et multæ misericórdiæ, et verax.

\item Réspice in me, et miserére mei,~† da impérium tuum púero tuo:~* et salvum fac fílium ancíllæ tuæ.

\item Fac mecum signum in bonum,~† ut vídeant qui odérunt me, et confundántur:~* quóniam tu, Dómine, adjuvísti me, et consolátus es me.
