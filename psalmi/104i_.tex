\item Confitémini Dómino, et invocáte nomen ejus:~* annuntiáte inter gentes ópera ejus.

\item Cantáte ei, et psállite ei:~* narráte ómnia mirabília ejus.

\item Laudámini in nómine sancto ejus:~* lætétur cor quæréntium Dóminum.

\item Quǽrite Dóminum, et confirmámini:~* quǽrite fáciem ejus semper.

\item Mementóte mirabílium ejus, quæ fecit:~* prodígia ejus, et judícia oris ejus.

\item Semen Abraham, servi ejus:~* fílii Jacob, elécti ejus.

\item Ipse Dóminus Deus noster:~* in univérsa terra judícia ejus.

\item Memor fuit in sǽculum testaménti sui:~* verbi, quod mandávit in mille generatiónes:

\item Quod dispósuit ad Abraham:~* et juraménti sui ad Isaac:

\item Et státuit illud Jacob in præcéptum:~* et Israël in testaméntum ætérnum:

\item Dicens: Tibi dabo terram Chánaan,~* funículum hereditátis vestræ.

\item Cum essent número brevi,~* paucíssimi et íncolæ ejus:

\item Et pertransiérunt de gente in gentem,~* et de regno ad pópulum álterum.

\item Non relíquit hóminem nocére eis:~* et corrípuit pro eis reges.

\item Nolíte tángere christos meos:~* et in prophétis meis nolíte malignári.
