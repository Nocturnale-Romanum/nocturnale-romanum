\item Notus in Judǽa Deus:~\psstar{} in Israël magnum nomen ejus.

\item Et factus est in pace locus ejus:~\psstar{} et habitátio ejus in Sion.

\item Ibi confrégit poténtias árcuum:~\psstar{} scutum, gládium, et bellum.

\item Illúminans tu mirabíliter a móntibus ætérnis:~\psstar{} turbáti sunt omnes insipiéntes corde.

\item Dormiérunt somnum suum:~\psstar{} et nihil invenérunt omnes viri divitiárum in mánibus suis.

\item Ab increpatióne tua, Deus Jacob,~\psstar{} dormitavérunt qui ascendérunt equos.

\item Tu terríbilis es, et quis resístet tibi?~\psstar{} ex tunc ira tua.

\item De cælo audítum fecísti judícium:~\psstar{} terra trémuit et quiévit.

\item Cum exsúrgeret in judícium Deus,~\psstar{} ut salvos fáceret omnes mansuétos terræ.

\item Quóniam cogitátio hóminis confitébitur tibi:~\psstar{} et relíquiæ cogitatiónis diem festum agent tibi.

\item Vovéte, et réddite Dómino Deo vestro:~\psstar{} omnes, qui in circúitu ejus affértis múnera.

\item Terríbili et ei qui aufert spíritum príncipum,~\psstar{} terríbili apud reges terræ.

