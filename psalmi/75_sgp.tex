\item Notus in Judǽa Deus:~* in Israël magnum nomen ejus.

\item Et factus est in pace locus ejus:~* et habitátio ejus in Sion.

\item Ibi confrégit poténtias árcuum:~* scutum, gládium, et bellum.

\item Illúminans tu mirabíliter a móntibus ætérnis:~* turbáti sunt omnes insipiéntes corde.

\item Dormiérunt somnum suum:~* et nihil invenérunt omnes viri divitiárum in mánibus suis.

\item Ab increpatióne tua, Deus Jacob,~* dormitavérunt qui ascendérunt equos.

\item Tu terríbilis es, et quis resístet tibi?~* ex tunc ira tua.

\item De cælo audítum fecísti judícium:~* terra trémuit et quiévit.

\item Cum exsúrgeret in judícium Deus,~* ut salvos fáceret omnes mansuétos terræ.

\item Quóniam cogitátio hóminis confitébitur tibi:~* et relíquiæ cogitatiónis diem festum agent tibi.

\item Vovéte, et réddite Dómino Deo vestro:~* omnes, qui in circúitu ejus affértis múnera.

\item Terríbili et ei qui aufert spíritum príncipum,~* terríbili apud reges terræ.

