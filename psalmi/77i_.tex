\item Atténdite, pópule meus, legem meam:~* inclináte aurem vestram in verba oris mei.

\item Apériam in parábolis os meum:~* loquar propositiónes ab inítio.

\item Quanta audívimus et cognóvimus ea:~* et patres nostri narravérunt nobis.

\item Non sunt occultáta a fíliis eórum:~* in generatióne áltera.

\item Narrántes laudes Dómini, et virtútes ejus:~* et mirabília ejus, quæ fecit.

\item Et suscitávit testimónium in Jacob:~* et legem pósuit in Israël.

\item Quanta mandávit pátribus nostris nota fácere ea fíliis suis:~* ut cognóscat generátio áltera.

\item Fílii qui nascéntur, et exsúrgent,~* et narrábunt fíliis suis.

\item Ut ponant in Deo spem suam, et non obliviscántur óperum Dei:~* et mandáta ejus exquírant.

\item Ne fiant sicut patres eórum:~* generátio prava et exásperans.

\item Generátio, quæ non diréxit cor suum:~* et non est créditus cum Deo spíritus ejus.
