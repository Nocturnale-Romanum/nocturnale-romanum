\item Exáudi, Deus, deprecatiónem meam:~\psstar{} inténde oratióni meæ.

\item A fínibus terræ ad te clamávi:~\psstar{} dum anxiarétur cor meum, in petra exaltásti me.

\item Deduxísti me, quia factus es spes mea:~\psstar{} turris fortitúdinis a fácie inimíci.

\item Inhabitábo in tabernáculo tuo in sǽcula:~\psstar{} prótegar in velaménto alárum tuárum.

\item Quóniam tu, Deus meus, exaudísti oratiónem meam:~\psstar{} dedísti hereditátem timéntibus nomen tuum.

\item Dies super dies regis adjícies:~\psstar{} annos ejus usque in diem generatiónis et generatiónis.

\item Pérmanet in ætérnum in conspéctu Dei:~\psstar{} misericórdiam et veritátem ejus quis requíret?

\item Sic psalmum dicam nómini tuo in sǽculum sǽculi:~\psstar{} ut reddam vota mea de die in diem.
