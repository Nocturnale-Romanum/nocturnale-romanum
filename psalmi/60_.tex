\item Exáudi, Deus, deprecatiónem meam:~* inténde oratióni meæ.

\item A fínibus terræ ad te clamávi:~* dum anxiarétur cor meum, in petra exaltásti me.

\item Deduxísti me, quia factus es spes mea:~* turris fortitúdinis a fácie inimíci.

\item Inhabitábo in tabernáculo tuo in sǽcula:~* prótegar in velaménto alárum tuárum.

\item Quóniam tu, Deus meus, exaudísti oratiónem meam:~* dedísti hereditátem timéntibus nomen tuum.

\item Dies super dies regis adjícies:~* annos ejus usque in diem generatiónis et generatiónis.

\item Pérmanet in ætérnum in conspéctu Dei:~* misericórdiam et veritátem ejus quis requíret?

\item Sic psalmum dicam nómini tuo in sǽculum sǽculi:~* ut reddam vota mea de die in diem.
