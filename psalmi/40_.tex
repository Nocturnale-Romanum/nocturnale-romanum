\item Beátus qui intélligit super egénum, et páuperem:~* in die mala liberábit eum Dóminus.

\item Dóminus consérvet eum, et vivíficet eum, et beátum fáciat eum in terra:~* et non tradat eum in ánimam inimicórum ejus.

\item Dóminus opem ferat illi super lectum dolóris ejus:~* univérsum stratum ejus versásti in infirmitáte ejus.

\item Ego dixi: Dómine, miserére mei:~* sana ánimam meam, quia peccávi tibi.

\item Inimíci mei dixérunt mala mihi:~* Quando moriétur, et períbit nomen ejus?

\item Et si ingrediebátur ut vidéret, vana loquebátur:~* cor ejus congregávit iniquitátem sibi.

\item Egrediebátur foras,~* et loquebátur in idípsum.

\item Advérsum me susurrábant omnes inimíci mei:~* advérsum me cogitábant mala mihi.

\item Verbum iníquum constituérunt advérsum me:~* Numquid qui dormit non adjíciet ut resúrgat?

\item Etenim homo pacis meæ, in quo sperávi:~* qui edébat panes meos, magnificávit super me supplantatiónem.

\item Tu autem, Dómine, miserére mei, et resúscita me:~* et retríbuam eis.

\item In hoc cognóvi quóniam voluísti me:~* quóniam non gaudébit inimícus meus super me.

\item Me autem propter innocéntiam suscepísti:~* et confirmásti me in conspéctu tuo in ætérnum.

\item Benedíctus Dóminus, Deus Israël, a sǽculo et usque in sǽculum:~* fiat, fiat.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

