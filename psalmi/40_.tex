\item Beátus qui intélligit super egénum, et páuperem:~\psstar{} in die mala liberábit eum Dóminus.

\item Dóminus consérvet eum, et vivíficet eum, et beátum fáciat eum in terra:~\psstar{} et non tradat eum in ánimam inimicórum ejus.

\item Dóminus opem ferat illi super lectum dolóris ejus:~\psstar{} univérsum stratum ejus versásti in infirmitáte ejus.

\item Ego dixi: Dómine, miserére mei:~\psstar{} sana ánimam meam, quia peccávi tibi.

\item Inimíci mei dixérunt mala mihi:~\psstar{} Quando moriétur, et períbit nomen ejus?

\item Et si ingrediebátur ut vidéret, vana loquebátur:~\psstar{} cor ejus congregávit iniquitátem sibi.

\item Egrediebátur foras,~\psstar{} et loquebátur in idípsum.

\item Advérsum me susurrábant omnes inimíci mei:~\psstar{} advérsum me cogitábant mala mihi.

\item Verbum iníquum constituérunt advérsum me:~\psstar{} Numquid qui dormit non adjíciet ut resúrgat?

\item Etenim homo pacis meæ, in quo sperávi:~\psstar{} qui edébat panes meos, magnificávit super me supplantatiónem.

\item Tu autem, Dómine, miserére mei, et resúscita me:~\psstar{} et retríbuam eis.

\item In hoc cognóvi quóniam voluísti me:~\psstar{} quóniam non gaudébit inimícus meus super me.

\item Me autem propter innocéntiam suscepísti:~\psstar{} et confirmásti me in conspéctu tuo in ætérnum.

\item Benedíctus Dóminus, Deus Israël, a sǽculo et usque in sǽculum:~\psstar{} fiat, fiat.

