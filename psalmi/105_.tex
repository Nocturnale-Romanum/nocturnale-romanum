\item Confitémini Dómino quóniam bonus:~\psstar{} quóniam in sǽculum misericórdia ejus.

\item Quis loquétur poténtias Dómini,~\psstar{} audítas fáciet omnes laudes ejus?

\item Beáti, qui custódiunt judícium,~\psstar{} et fáciunt justítiam in omni témpore.

\item Meménto nostri, Dómine, in beneplácito pópuli tui:~\psstar{} vísita nos in salutári tuo:

\item Ad vidéndum in bonitáte electórum tuórum,~\pscross{} ad lætándum in lætítia gentis tuæ:~\psstar{} ut laudéris cum hereditáte tua.

\item Peccávimus cum pátribus nostris:~\psstar{} injúste égimus, iniquitátem fécimus.

\item Patres nostri in Ægýpto non intellexérunt mirabília tua:~\psstar{} non fuérunt mémores multitúdinis misericórdiæ tuæ.

\item Et irritavérunt ascendéntes in mare,~\psstar{} Mare Rubrum.

\item Et salvávit eos propter nomen suum:~\psstar{} ut notam fáceret poténtiam suam.

\item Et incrépuit Mare Rubrum, et exsiccátum est,~\psstar{} et dedúxit eos in abýssis sicut in desérto.

\item Et salvávit eos de manu odiéntium:~\psstar{} et redémit eos de manu inimíci.

\item Et opéruit aqua tribulántes eos:~\psstar{} unus ex eis non remánsit.

\item Et credidérunt verbis ejus:~\psstar{} et laudavérunt laudem ejus.

\item Cito fecérunt, oblíti sunt óperum ejus:~\psstar{} et non sustinuérunt consílium ejus.

\item Et concupiérunt concupiscéntiam in desérto:~\psstar{} et tentavérunt Deum in inaquóso.

\item Et dedit eis petitiónem ipsórum:~\psstar{} et misit saturitátem in ánimas eórum.

\item Et irritavérunt Móysen in castris:~\psstar{} Aaron, sanctum Dómini.

\item Apérta est terra, et deglutívit Dathan:~\psstar{} et opéruit super congregatiónem Abiron.

\item Et exársit ignis in synagóga eórum:~\psstar{} flamma combússit peccatóres.

\item Et fecérunt vítulum in Horeb:~\psstar{} et adoravérunt scúlptile.

\item Et mutavérunt glóriam suam~\psstar{} in similitúdinem vítuli comedéntis fœnum.

\item Oblíti sunt Deum, qui salvávit eos,~\psstar{} qui fecit magnália in Ægýpto, mirabília in terra Cham: terribília in Mari Rubro.

\item Et dixit ut dispérderet eos:~\psstar{} si non Móyses, eléctus ejus, stetísset in confractióne in conspéctu ejus:

\item Ut avérteret iram ejus ne dispérderet eos:~\psstar{} et pro níhilo habuérunt terram desiderábilem:

\item Non credidérunt verbo ejus,~\pscross{} et murmuravérunt in tabernáculis suis:~\psstar{} non exaudiérunt vocem Dómini.

\item Et elevávit manum suam super eos:~\psstar{} ut prostérneret eos in desérto:

\item Et ut dejíceret semen eórum in natiónibus:~\psstar{} et dispérgeret eos in regiónibus.

\item Et initiáti sunt Beélphegor:~\psstar{} et comedérunt sacrifícia mortuórum.

\item Et irritavérunt eum in adinventiónibus suis:~\psstar{} et multiplicáta est in eis ruína.

\item Et stetit Phínees, et placávit:~\psstar{} et cessávit quassátio.

\item Et reputátum est ei in justítiam,~\psstar{} in generatiónem et generatiónem usque in sempitérnum.

\item Et irritavérunt eum ad Aquas contradictiónis:~\psstar{} et vexátus est Móyses propter eos: quia exacerbavérunt spíritum ejus.

\item Et distínxit in lábiis suis:~\psstar{} non disperdidérunt gentes, quas dixit Dóminus illis.

\item Et commísti sunt inter gentes,~\pscross{} et didicérunt ópera eórum: et serviérunt sculptílibus eórum:~\psstar{} et factum est illis in scándalum.

\item Et immolavérunt fílios suos,~\psstar{} et fílias suas dæmóniis.

\item Et effudérunt sánguinem innocéntem:~\psstar{} sánguinem filiórum suórum et filiárum suárum, quas sacrificavérunt sculptílibus Chánaan.

\item Et infécta est terra in sanguínibus,~\pscross{} et contamináta est in opéribus eórum:~\psstar{} et fornicáti sunt in adinventiónibus suis.

\item Et irátus est furóre Dóminus in pópulum suum:~\psstar{} et abominátus est hereditátem suam.

\item Et trádidit eos in manus géntium:~\psstar{} et domináti sunt eórum qui odérunt eos.

\item Et tribulavérunt eos inimíci eórum,~\pscross{} et humiliáti sunt sub mánibus eórum:~\psstar{} sæpe liberávit eos.

\item Ipsi autem exacerbavérunt eum in consílio suo:~\psstar{} et humiliáti sunt in iniquitátibus suis.

\item Et vidit, cum tribularéntur:~\psstar{} et audívit oratiónem eórum.

\item Et memor fuit testaménti sui:~\psstar{} et pœnítuit eum secúndum multitúdinem misericórdiæ suæ.

\item Et dedit eos in misericórdias~\psstar{} in conspéctu ómnium qui céperant eos.

\item Salvos nos fac, Dómine, Deus noster:~\psstar{} et cóngrega nos de natiónibus:

\item Ut confiteámur nómini sancto tuo:~\psstar{} et gloriémur in laude tua.

\item Benedíctus Dóminus, Deus Israël, a sǽculo et usque in sǽculum:~\psstar{} et dicet omnis pópulus: Fiat, fiat.