\item Quam dilécta tabernácula tua, Dómine virtútum:~* concupíscit, et déficit ánima mea in átria Dómini.

\item Cor meum, et caro mea:~* exsultavérunt in Deum vivum.

\item Etenim passer invénit sibi domum:~* et turtur nidum sibi, ubi ponat pullos suos.

\item Altária tua, Dómine virtútum:~* Rex meus, et Deus meus.

\item Beáti, qui hábitant in domo tua, Dómine:~* in sǽcula sæculórum laudábunt te.

\item Beátus vir, cujus est auxílium abs te:~† ascensiónes in corde suo dispósuit, in valle lacrimárum~* in loco, quem pósuit.

\item Etenim benedictiónem dabit legislátor~† ibunt de virtúte in virtútem:~* vidébitur Deus deórum in Sion.

\item Dómine, Deus virtútum, exáudi oratiónem meam:~* áuribus pércipe, Deus Jacob.

\item Protéctor noster, áspice, Deus:~* et réspice in fáciem Christi tui.

\item Quia mélior est dies una in átriis tuis:~* super míllia.

\item Elégi abjéctus esse in domo Dei mei:~* magis quam habitáre in tabernáculis peccatórum.

\item Quia misericórdiam et veritátem díligit Deus:~* grátiam et glóriam dabit Dóminus.

\item Non privábit bonis eos qui ámbulant in innocéntia:~* Dómine virtútum, beátus homo qui sperat in te.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

