\item Quam dilécta tabernácula tua, Dómine virtútum:~\psstar{} concupíscit, et déficit ánima mea in átria Dómini.

\item Cor meum, et caro mea:~\psstar{} exsultavérunt in Deum vivum.

\item Etenim passer invénit sibi domum:~\psstar{} et turtur nidum sibi, ubi ponat pullos suos.

\item Altária tua, Dómine virtútum:~\psstar{} Rex meus, et Deus meus.

\item Beáti, qui hábitant in domo tua, Dómine:~\psstar{} in sǽcula sæculórum laudábunt te.

\item Beátus vir, cujus est auxílium abs te:~\pscross{} ascensiónes in corde suo dispósuit, in valle lacrimárum~\psstar{} in loco, quem pósuit.

\item Etenim benedictiónem dabit legislátor~\pscross{} ibunt de virtúte in virtútem:~\psstar{} vidébitur Deus deórum in Sion.

\item Dómine, Deus virtútum, exáudi oratiónem meam:~\psstar{} áuribus pércipe, Deus Jacob.

\item Protéctor noster, áspice, Deus:~\psstar{} et réspice in fáciem Christi tui.

\item Quia mélior est dies una in átriis tuis:~\psstar{} super míllia.

\item Elégi abjéctus esse in domo Dei mei:~\psstar{} magis quam habitáre in tabernáculis peccatórum.

\item Quia misericórdiam et veritátem díligit Deus:~\psstar{} grátiam et glóriam dabit Dóminus.

\item Non privábit bonis eos qui ámbulant in innocéntia:~\psstar{} Dómine virtútum, beátus homo qui sperat in te.
