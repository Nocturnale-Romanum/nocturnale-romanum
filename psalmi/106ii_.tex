
\item Confiteántur Dómino misericórdiæ ejus:~* et mirabília ejus fíliis hóminum.

\item Quia contrívit portas ǽreas:~* et vectes férreos confrégit.

\item Suscépit eos de via iniquitátis eórum:~* propter injustítias enim suas humiliáti sunt.

\item Omnem escam abomináta est ánima eórum:~* et appropinquavérunt usque ad portas mortis.

\item Et clamavérunt ad Dóminum cum tribularéntur:~* et de necessitátibus eórum liberávit eos.

\item Misit verbum suum, et sanávit eos:~* et erípuit eos de interitiónibus eórum.

\item Confiteántur Dómino misericórdiæ ejus:~* et mirabília ejus fíliis hóminum.

\item Et sacríficent sacrifícium laudis:~* et annúntient ópera ejus in exsultatióne.

\item Qui descéndunt mare in návibus,~* faciéntes operatiónem in aquis multis.

\item Ipsi vidérunt ópera Dómini,~* et mirabília ejus in profúndo.

\item Dixit, et stetit spíritus procéllæ:~* et exaltáti sunt fluctus ejus.

\item Ascéndunt usque ad cælos, et descéndunt usque ad abýssos:~* ánima eórum in malis tabescébat.

\item Turbáti sunt, et moti sunt sicut ébrius:~* et omnis sapiéntia eórum devoráta est.

\item Et clamavérunt ad Dóminum cum tribularéntur:~* et de necessitátibus eórum edúxit eos.

\item Et státuit procéllam ejus in auram:~* et siluérunt fluctus ejus.

\item Et lætáti sunt quia siluérunt:~* et dedúxit eos in portum voluntátis eórum.
