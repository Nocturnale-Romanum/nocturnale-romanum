\item Dómine exáudi oratiónem meam:~\psstar{} et clamor meus ad te véniat.

\item Non avértas fáciem tuam a me:~\psstar{} in quacúmque die tríbulor, inclína ad me aurem tuam.

\item In quacúmque die invocávero te,~\psstar{} velóciter exáudi me.

\item Quia defecérunt sicut fumus dies mei:~\psstar{} et ossa mea sicut crémium aruérunt.

\item Percússus sum ut fœnum, et áruit cor meum:~\psstar{} quia oblítus sum comédere panem meum.

\item A voce gémitus mei~\psstar{} adhǽsit os meum carni meæ.

\item Símilis factus sum pellicáno solitúdinis:~\psstar{} factus sum sicut nyctícorax in domicílio.

\item Vigilávi,~\psstar{} et factus sum sicut passer solitárius in tecto.

\item Tota die exprobrábant mihi inimíci mei:~\psstar{} et qui laudábant me, advérsum me jurábant.

\item Quia cínerem tamquam panem manducábam,~\psstar{} et potum meum cum fletu miscébam.

\item A fácie iræ et indignatiónis tuæ:~\psstar{} quia élevans allisísti me.

\item Dies mei sicut umbra declinavérunt:~\psstar{} et ego sicut fœnum árui.

\item Tu autem Dómine in ætérnum pérmanes:~\psstar{} et memoriále tuum in generatiónem et generatiónem.

\item Tu exsúrgens miseréberis Sion:~\psstar{} quia tempus miseréndi ejus, quia venit tempus.

\item Quóniam placuérunt servis tuis lápides ejus:~\psstar{} et terræ ejus miserebúntur.

\item Et timébunt gentes nomen tuum Dómine:~\psstar{} et omnes reges terræ glóriam tuam.

\item Quia ædificávit Dóminus Sion:~\psstar{} et vidébitur in glória sua.

\item Respéxit in oratiónem humílium:~\psstar{} et non sprevit precem eórum.

\item Scribántur hæc in generatióne áltera:~\psstar{} et pópulus qui creábitur laudábit Dóminum:

\item Quia prospéxit de excélso sancto suo:~\psstar{} Dóminus de cælo in terram aspéxit:

\item Ut audíret gémitus compeditórum:~\psstar{} ut sólveret fílios interemptórum:

\item Ut annúntient in Sion nomen Dómini:~\psstar{} et laudem ejus in Jerúsalem.

\item In conveniéndo pópulos in unum,~\psstar{} et reges ut sérviant Dómino.

\item Respóndit ei in via virtútis suæ:~\psstar{} Paucitátem diérum meórum núntia mihi.

\item Ne révoces me in dimídio diérum meórum:~\psstar{} in generatiónem et generatiónem anni tui.

\item Inítio tu Dómine terram fundásti:~\psstar{} et ópera mánuum tuárum sunt cæli.

\item Ipsi períbunt, tu autem pérmanes:~\psstar{} et omnes sicut vestiméntum veteráscent.

\item Et sicut opertórium mutábis eos, et mutabúntur:~\psstar{} tu autem idem ipse es, et anni tui non defícient.

\item Fílii servórum tuórum habitábunt:~\psstar{} et semen eórum in sǽculum dirigétur.