\item Noli æmulári in malignántibus:~\psstar{} neque zeláveris faciéntes iniquitátem.

\item Quóniam tamquam fœnum velóciter aréscent:~\psstar{} et quemádmodum ólera herbárum cito décident.

\item Spera in Dómino, et fac bonitátem:~\psstar{} et inhábita terram, et pascéris in divítiis ejus.

\item Delectáre in Dómino:~\psstar{} et dabit tibi petitiónes cordis tui.

\item Revéla Dómino viam tuam, et spera in eo:~\psstar{} et ipse fáciet.

\item Et edúcet quasi lumen justítiam tuam:~\pscross{} et judícium tuum tamquam merídiem:~\psstar{} súbditus esto Dómino, et ora eum.

\item Noli æmulári in eo, qui prosperátur in via sua:~\psstar{} in hómine faciénte injustítias.

\item Désine ab ira, et derelínque furórem:~\psstar{} noli æmulári ut malignéris.

\item Quóniam qui malignántur, exterminabúntur:~\psstar{} sustinéntes autem Dóminum, ipsi hereditábunt terram.

\item Et adhuc pusíllum, et non erit peccátor:~\psstar{} et quæres locum ejus et non invénies.

\item Mansuéti autem hereditábunt terram:~\psstar{} et delectabúntur in multitúdine pacis.

\item Observábit peccátor justum:~\psstar{} et stridébit super eum déntibus suis.

\item Dóminus autem irridébit eum:~\psstar{} quóniam próspicit quod véniet dies ejus.

\item Gládium evaginavérunt peccatóres:~\psstar{} intendérunt arcum suum,

\item Ut dejíciant páuperem et ínopem:~\psstar{} ut trucídent rectos corde.

\item Gládius eórum intret in corda ipsórum:~\psstar{} et arcus eórum confringátur.

\item Mélius est módicum justo,~\psstar{} super divítias peccatórum multas.

\item Quóniam bráchia peccatórum conteréntur:~\psstar{} confírmat autem justos Dóminus.

\item Novit Dóminus dies immaculatórum:~\psstar{} et heréditas eórum in ætérnum erit.

\item Non confundéntur in témpore malo,~\pscross{} et in diébus famis saturabúntur:~\psstar{} quia peccatóres períbunt.

\item Inimíci vero Dómini mox ut honorificáti fúerint et exaltáti:~\psstar{} deficiéntes, quemádmodum fumus defícient.

\item Mutuábitur peccátor, et non solvet:~\psstar{} justus autem miserétur et tríbuet.

\item Quia benedicéntes ei hereditábunt terram:~\psstar{} maledicéntes autem ei disperíbunt.

\item Apud Dóminum gressus hóminis dirigéntur:~\psstar{} et viam ejus volet.

\item Cum cecíderit non collidétur:~\psstar{} quia Dóminus suppónit manum suam.

\item Júnior fui, étenim sénui:~\psstar{} et non vidi justum derelíctum, nec semen ejus quærens panem.

\item Tota die miserétur et cómmodat:~\psstar{} et semen illíus in benedictióne erit.

\item Declína a malo, et fac bonum:~\psstar{} et inhábita in sǽculum sǽculi.

\item Quia Dóminus amat judícium, et non derelínquet sanctos suos:~\psstar{} in ætérnum conservabúntur.

\item Injústi puniéntur:~\psstar{} et semen impiórum períbit.

\item Justi autem hereditábunt terram:~\psstar{} et inhabitábunt in sǽculum sǽculi super eam.

\item Os justi meditábitur sapiéntiam,~\psstar{} et lingua ejus loquétur judícium.

\item Lex Dei ejus in corde ipsíus:~\psstar{} et non supplantabúntur gressus ejus.

\item Consíderat peccátor justum,~\psstar{} et quærit mortificáre eum.

\item Dóminus autem non derelínquet eum in mánibus ejus:~\psstar{} nec damnábit eum, cum judicábitur illi.

\item Exspécta Dóminum, et custódi viam ejus:~\pscross{} et exaltábit te ut hereditáte cápias terram:~\psstar{} cum períerint peccatóres vidébis.

\item Vidi ímpium superexaltátum,~\psstar{} et elevátum sicut cedros Líbani.

\item Et transívi, et ecce non erat:~\psstar{} et quæsívi eum, et non est invéntus locus ejus.

\item Custódi innocéntiam, et vide æquitátem:~\psstar{} quóniam sunt relíquiæ hómini pacífico.

\item Injústi autem disperíbunt simul:~\psstar{} relíquiæ impiórum interíbunt.

\item Salus autem justórum a Dómino:~\psstar{} et protéctor eórum in témpore tribulatiónis.

\item Et adjuvábit eos Dóminus et liberábit eos:~\psstar{} et éruet eos a peccatóribus, et salvábit eos: quia speravérunt in eo.