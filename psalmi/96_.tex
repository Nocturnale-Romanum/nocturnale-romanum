\item Dóminus regnávit exsúltet terra:~\psstar{} læténtur ínsulæ multæ.

\item Nubes, et calígo in circúitu ejus:~\psstar{} justítia, et judícium corréctio sedis ejus.

\item Ignis ante ipsum præcédet:~\psstar{} et inflammábit in circúitu inimícos ejus.

\item Illuxérunt fúlgura ejus orbi terræ:~\psstar{} vidit et commóta est terra.

\item Montes, sicut cera fluxérunt a fácie Dómini:~\psstar{} a fácie Dómini omnis terra.

\item Annuntiavérunt cæli justítiam ejus:~\psstar{} et vidérunt omnes pópuli glóriam ejus.

\item Confundántur omnes, qui adórant sculptília:~\psstar{} et qui gloriántur in simulácris suis.

\item Adoráte eum, omnes Angeli ejus:~\psstar{} audívit, et lætáta est Sion.

\item Et exsultavérunt fíliæ Judæ:~\psstar{} propter judícia tua, Dómine:

\item Quóniam tu Dóminus Altíssimus super omnem terram:~\psstar{} nimis exaltátus es super omnes deos.

\item Qui dilígitis Dóminum, odíte malum:~\psstar{} custódit Dóminus ánimas sanctórum suórum, de manu peccatóris liberábit eos.

\item Lux orta est justo,~\psstar{} et rectis corde lætítia.

\item Lætámini, justi in Dómino:~\psstar{} et confitémini memóriæ sanctificatiónis ejus.
