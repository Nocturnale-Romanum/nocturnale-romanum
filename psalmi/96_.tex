\item Dóminus regnávit exsúltet terra:~* læténtur ínsulæ multæ.

\item Nubes, et calígo in circúitu ejus:~* justítia, et judícium corréctio sedis ejus.

\item Ignis ante ipsum præcédet:~* et inflammábit in circúitu inimícos ejus.

\item Illuxérunt fúlgura ejus orbi terræ:~* vidit et commóta est terra.

\item Montes, sicut cera fluxérunt a fácie Dómini:~* a fácie Dómini omnis terra.

\item Annuntiavérunt cæli justítiam ejus:~* et vidérunt omnes pópuli glóriam ejus.

\item Confundántur omnes, qui adórant sculptília:~* et qui gloriántur in simulácris suis.

\item Adoráte eum, omnes Angeli ejus:~* audívit, et lætáta est Sion.

\item Et exsultavérunt fíliæ Judæ:~* propter judícia tua, Dómine:

\item Quóniam tu Dóminus Altíssimus super omnem terram:~* nimis exaltátus es super omnes deos.

\item Qui dilígitis Dóminum, odíte malum:~* custódit Dóminus ánimas sanctórum suórum, de manu peccatóris liberábit eos.

\item Lux orta est justo,~* et rectis corde lætítia.

\item Lætámini, justi in Dómino:~* et confitémini memóriæ sanctificatiónis ejus.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

