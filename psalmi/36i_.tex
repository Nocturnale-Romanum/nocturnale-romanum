\item Noli æmulári in malignántibus:~* neque zeláveris faciéntes iniquitátem.

\item Quóniam tamquam fœnum velóciter aréscent:~* et quemádmodum ólera herbárum cito décident.

\item Spera in Dómino, et fac bonitátem:~* et inhábita terram, et pascéris in divítiis ejus.

\item Delectáre in Dómino:~* et dabit tibi petitiónes cordis tui.

\item Revéla Dómino viam tuam, et spera in eo:~* et ipse fáciet.

\item Et edúcet quasi lumen justítiam tuam:~† et judícium tuum tamquam merídiem:~* súbditus esto Dómino, et ora eum.

\item Noli æmulári in eo, qui prosperátur in via sua:~* in hómine faciénte injustítias.

\item Désine ab ira, et derelínque furórem:~* noli æmulári ut malignéris.

\item Quóniam qui malignántur, exterminabúntur:~* sustinéntes autem Dóminum, ipsi hereditábunt terram.

\item Et adhuc pusíllum, et non erit peccátor:~* et quæres locum ejus et non invénies.

\item Mansuéti autem hereditábunt terram:~* et delectabúntur in multitúdine pacis.

\item Observábit peccátor justum:~* et stridébit super eum déntibus suis.

\item Dóminus autem irridébit eum:~* quóniam próspicit quod véniet dies ejus.

\item Gládium evaginavérunt peccatóres:~* intendérunt arcum suum,

\item Ut dejíciant páuperem et ínopem:~* ut trucídent rectos corde.

\item Gládius eórum intret in corda ipsórum:~* et arcus eórum confringátur.
