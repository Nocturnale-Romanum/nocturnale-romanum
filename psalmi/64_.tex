\item Te decet hymnus, Deus, in Sion:~* et tibi reddétur votum in Jerúsalem.

\item Exáudi oratiónem meam:~* ad te omnis caro véniet.

\item Verba iniquórum prævaluérunt super nos:~* et impietátibus nostris tu propitiáberis.

\item Beátus quem elegísti et assumpsísti:~* inhabitábit in átriis tuis.

\item Replébimur in bonis domus tuæ, sanctum est templum tuum:~* mirábile in æquitáte.

\item Exáudi nos, Deus salutáris noster:~* spes ómnium fínium terræ et in mari longe.

\item Prǽparans montes in virtúte tua, accínctus poténtia:~* qui contúrbas profúndum maris sonum flúctuum ejus.

\item Turbabúntur Gentes, et timébunt qui hábitant términos a signis tuis:~* éxitus matutíni, et véspere delectábis.

\item Visitásti terram, et inebriásti eam:~* multiplicásti locupletáre eam.

\item Flumen Dei replétum est aquis; parásti cibum illórum:~* quóniam ita est præparátio ejus.

\item Rivos ejus inébria multíplica genímina ejus:~* in stillicídiis ejus lætábitur gérminans.

\item Benedíces corónæ anni benignitátis tuæ:~* et campi tui replebúntur ubertáte.

\item Pinguéscent speciósa desérti:~* et exsultatióne colles accingéntur.

\item Indúti sunt aríetes óvium et valles abundábunt fruménto:~* clamábunt, étenim hymnum dicent.
