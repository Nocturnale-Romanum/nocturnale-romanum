\item Cantáte Dómino cánticum novum:~\psstar{} cantáte Dómino, omnis terra.

\item Cantáte Dómino, et benedícite nómini ejus:~\psstar{} annuntiáte de die in diem salutáre ejus.

\item Annuntiáte inter gentes glóriam ejus,~\psstar{} in ómnibus pópulis mirabília ejus.

\item Quóniam magnus Dóminus, et laudábilis nimis:~\psstar{} terríbilis est super omnes deos.

\item Quóniam omnes dii Géntium dæmónia:~\psstar{} Dóminus autem cælos fecit.

\item Conféssio, et pulchritúdo in conspéctu ejus:~\psstar{} sanctimónia et magnificéntia in sanctificatióne ejus.

\item Afférte Dómino, pátriæ Géntium,~\pscross{} afférte Dómino glóriam et honórem:~\psstar{} afférte Dómino glóriam nómini ejus.

\item Tóllite hóstias, et introíte in átria ejus:~\psstar{} adoráte Dóminum in átrio sancto ejus.

\item Commoveátur a fácie ejus univérsa terra:~\psstar{} dícite in Géntibus quia Dóminus regnávit.

\item Etenim corréxit orbem terræ qui non commovébitur:~\psstar{} judicábit pópulos in æquitáte.

\item Læténtur cæli, et exsúltet terra:~\pscross{} commoveátur mare et plenitúdo ejus:~\psstar{} gaudébunt campi, et ómnia quæ in eis sunt.

\item Tunc exsultábunt ómnia ligna silvárum a fácie Dómini, quia venit:~\psstar{} quóniam venit judicáre terram.

\item Judicábit orbem terræ in æquitáte,~\psstar{} et pópulos in veritáte sua.
