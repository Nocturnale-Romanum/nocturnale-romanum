\item Cantáte Dómino cánticum novum:~* cantáte Dómino, omnis terra.

\item Cantáte Dómino, et benedícite nómini ejus:~* annuntiáte de die in diem salutáre ejus.

\item Annuntiáte inter gentes glóriam ejus,~* in ómnibus pópulis mirabília ejus.

\item Quóniam magnus Dóminus, et laudábilis nimis:~* terríbilis est super omnes deos.

\item Quóniam omnes dii Géntium dæmónia:~* Dóminus autem cælos fecit.

\item Conféssio, et pulchritúdo in conspéctu ejus:~* sanctimónia et magnificéntia in sanctificatióne ejus.

\item Afférte Dómino, pátriæ Géntium,~† afférte Dómino glóriam et honórem:~* afférte Dómino glóriam nómini ejus.

\item Tóllite hóstias, et introíte in átria ejus:~* adoráte Dóminum in átrio sancto ejus.

\item Commoveátur a fácie ejus univérsa terra:~* dícite in Géntibus quia Dóminus regnávit.

\item Etenim corréxit orbem terræ qui non commovébitur:~* judicábit pópulos in æquitáte.

\item Læténtur cæli, et exsúltet terra:~† commoveátur mare et plenitúdo ejus:~* gaudébunt campi, et ómnia quæ in eis sunt.

\item Tunc exsultábunt ómnia ligna silvárum a fácie Dómini, quia venit:~* quóniam venit judicáre terram.

\item Judicábit orbem terræ in æquitáte,~* et pópulos in veritáte sua.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

