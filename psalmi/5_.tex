\item Verba mea áuribus pércipe, Dómine,~\psstar{} intéllige clamórem meum.

\item Inténde voci oratiónis meæ:~\psstar{} Rex meus et Deus meus.

\item Quóniam ad te orábo:~\psstar{} Dómine, mane exáudies vocem meam.

\item Mane astábo tibi et vidébo:~\psstar{} quóniam non Deus volens iniquitátem tu es.

\item Neque habitábit juxta te malígnus:~\psstar{} neque permanébunt injústi ante óculos tuos.

\item Odísti omnes, qui operántur iniquitátem:~\psstar{} perdes omnes, qui loquúntur mendácium.

\item Virum sánguinum et dolósum abominábitur Dóminus:~\psstar{} ego autem in multitúdine misericórdiæ tuæ.

\item Introíbo in domum tuam:~\psstar{} adorábo ad templum sanctum tuum in timóre tuo.

\item Dómine, deduc me in justítia tua:~\psstar{} propter inimícos meos dírige in conspéctu tuo viam meam.

\item Quóniam non est in ore eórum véritas:~\psstar{} cor eórum vanum est.

\item Sepúlcrum patens est guttur eórum,~\pscross{} linguis suis dolóse agébant,~\psstar{} júdica illos, Deus.

\item Décidant a cogitatiónibus suis,~\pscross{} secúndum multitúdinem impietátum eórum expélle eos,~\psstar{} quóniam irritavérunt te, Dómine.

\item Et læténtur omnes, qui sperant in te,~\psstar{} in ætérnum exsultábunt: et habitábis in eis.

\item Et gloriabúntur in te omnes, qui díligunt nomen tuum:~\psstar{} quóniam tu benedíces justo.

\item Dómine, ut scuto bonæ voluntátis tuæ~\psstar{} coronásti nos.

