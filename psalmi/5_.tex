\item Verba mea áuribus pércipe, Dómine,~* intéllige clamórem meum.

\item Inténde voci oratiónis meæ:~* Rex meus et Deus meus.

\item Quóniam ad te orábo:~* Dómine, mane exáudies vocem meam.

\item Mane astábo tibi et vidébo:~* quóniam non Deus volens iniquitátem tu es.

\item Neque habitábit juxta te malígnus:~* neque permanébunt injústi ante óculos tuos.

\item Odísti omnes, qui operántur iniquitátem:~* perdes omnes, qui loquúntur mendácium.

\item Virum sánguinum et dolósum abominábitur Dóminus:~* ego autem in multitúdine misericórdiæ tuæ.

\item Introíbo in domum tuam:~* adorábo ad templum sanctum tuum in timóre tuo.

\item Dómine, deduc me in justítia tua:~* propter inimícos meos dírige in conspéctu tuo viam meam.

\item Quóniam non est in ore eórum véritas:~* cor eórum vanum est.

\item Sepúlcrum patens est guttur eórum,~† linguis suis dolóse agébant,~* júdica illos, Deus.

\item Décidant a cogitatiónibus suis,~† secúndum multitúdinem impietátum eórum expélle eos,~* quóniam irritavérunt te, Dómine.

\item Et læténtur omnes, qui sperant in te,~* in ætérnum exsultábunt: et habitábis in eis.

\item Et gloriabúntur in te omnes, qui díligunt nomen tuum:~* quóniam tu benedíces justo.

\item Dómine, ut scuto bonæ voluntátis tuæ~* coronásti nos.

