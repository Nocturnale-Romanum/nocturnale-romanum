\item Deus, Deus meus, réspice in me:~† quare me dereliquísti?~* longe a salúte mea verba delictórum meórum.

\item Deus meus, clamábo per diem, et non exáudies:~* et nocte, et non ad insipiéntiam mihi.

\item Tu autem in sancto hábitas:~* laus Israël.

\item In te speravérunt patres nostri:~* speravérunt, et liberásti eos.

\item Ad te clamavérunt, et salvi facti sunt:~* in te speravérunt, et non sunt confúsi.

\item Ego autem sum vermis, et non homo:~* oppróbrium hóminum, et abjéctio plebis.

\item Omnes vidéntes me derisérunt me:~* locúti sunt lábiis, et movérunt caput.

\item Sperávit in Dómino, erípiat eum:~* salvum fáciat eum, quóniam vult eum.

\item Quóniam tu es, qui extraxísti me de ventre:~* spes mea ab ubéribus matris meæ. In te projéctus sum ex útero.

\item De ventre matris meæ Deus meus es tu,~* ne discésseris a me:

\item Quóniam tribulátio próxima est:~* quóniam non est qui ádjuvet.

\item Circumdedérunt me vítuli multi:~* tauri pingues obsedérunt me.

\item Aperuérunt super me os suum:~* sicut leo rápiens et rúgiens.

\item Sicut aqua effúsus sum:~* et dispérsa sunt ómnia ossa mea.

\item Factum est cor meum tamquam cera liquéscens:~* in médio ventris mei.

\item Aruit tamquam testa virtus mea,~† et lingua mea adhǽsit fáucibus meis:~* et in púlverem mortis deduxísti me.

\item Quóniam circumdedérunt me canes multi:~* concílium malignántium obsédit me.

\item Fodérunt manus meas et pedes meos:~* dinumeravérunt ómnia ossa mea.

\item Ipsi vero consideravérunt et inspexérunt me:~* divisérunt sibi vestiménta mea, et super vestem meam misérunt sortem.

\item Tu autem, Dómine, ne elongáveris auxílium tuum a me:~* ad defensiónem meam cónspice.

\item Erue a frámea, Deus, ánimam meam:~* et de manu canis únicam meam.

\item Salva me ex ore leónis:~* et a córnibus unicórnium humilitátem meam.

\item Narrábo nomen tuum frátribus meis:~* in médio Ecclésiæ laudábo te.

\item Qui timétis Dóminum, laudáte eum:~* univérsum semen Jacob, glorificáte eum.

\item Tímeat eum omne semen Israël:~* quóniam non sprevit, neque despéxit deprecatiónem páuperis:

\item Nec avértit fáciem suam a me:~* et cum clamárem ad eum, exaudívit me.

\item Apud te laus mea in ecclésia magna:~* vota mea reddam in conspéctu timéntium eum.

\item Edent páuperes, et saturabúntur:~† et laudábunt Dóminum qui requírunt eum:~* vivent corda eórum in sǽculum sǽculi.

\item Reminiscéntur et converténtur ad Dóminum~* univérsi fines terræ:

\item Et adorábunt in conspéctu ejus~* univérsæ famíliæ Géntium.

\item Quóniam Dómini est regnum:~* et ipse dominábitur Géntium.

\item Manducavérunt et adoravérunt omnes pingues terræ:~* in conspéctu ejus cadent omnes qui descéndunt in terram.

\item Et ánima mea illi vivet:~* et semen meum sérviet ipsi.

\item Annuntiábitur Dómino generátio ventúra:~* et annuntiábunt cæli justítiam ejus pópulo qui nascétur, quem fecit Dóminus.

\item Glória Patri, et Fílio,~* et Spirítui Sancto.

\item Sicut erat in princípio, et nunc, et semper,~* et in sǽcula sæculórum. Amen.

