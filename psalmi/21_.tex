\item Deus, Deus meus, réspice in me:~\pscross{} quare me dereliquísti?~\psstar{} longe a salúte mea verba delictórum meórum.

\item Deus meus, clamábo per diem, et non exáudies:~\psstar{} et nocte, et non ad insipiéntiam mihi.

\item Tu autem in sancto hábitas:~\psstar{} laus Israël.

\item In te speravérunt patres nostri:~\psstar{} speravérunt, et liberásti eos.

\item Ad te clamavérunt, et salvi facti sunt:~\psstar{} in te speravérunt, et non sunt confúsi.

\item Ego autem sum vermis, et non homo:~\psstar{} oppróbrium hóminum, et abjéctio plebis.

\item Omnes vidéntes me derisérunt me:~\psstar{} locúti sunt lábiis, et movérunt caput.

\item Sperávit in Dómino, erípiat eum:~\psstar{} salvum fáciat eum, quóniam vult eum.

\item Quóniam tu es, qui extraxísti me de ventre:~\psstar{} spes mea ab ubéribus matris meæ. In te projéctus sum ex útero.

\item De ventre matris meæ Deus meus es tu,~\psstar{} ne discésseris a me:

\item Quóniam tribulátio próxima est:~\psstar{} quóniam non est qui ádjuvet.

\item Circumdedérunt me vítuli multi:~\psstar{} tauri pingues obsedérunt me.

\item Aperuérunt super me os suum:~\psstar{} sicut leo rápiens et rúgiens.

\item Sicut aqua effúsus sum:~\psstar{} et dispérsa sunt ómnia ossa mea.

\item Factum est cor meum tamquam cera liquéscens:~\psstar{} in médio ventris mei.

\item Aruit tamquam testa virtus mea,~\pscross{} et lingua mea adhǽsit fáucibus meis:~\psstar{} et in púlverem mortis deduxísti me.

\item Quóniam circumdedérunt me canes multi:~\psstar{} concílium malignántium obsédit me.

\item Fodérunt manus meas et pedes meos:~\psstar{} dinumeravérunt ómnia ossa mea.

\item Ipsi vero consideravérunt et inspexérunt me:~\psstar{} divisérunt sibi vestiménta mea, et super vestem meam misérunt sortem.

\item Tu autem, Dómine, ne elongáveris auxílium tuum a me:~\psstar{} ad defensiónem meam cónspice.

\item Erue a frámea, Deus, ánimam meam:~\psstar{} et de manu canis únicam meam.

\item Salva me ex ore leónis:~\psstar{} et a córnibus unicórnium humilitátem meam.

\item Narrábo nomen tuum frátribus meis:~\psstar{} in médio Ecclésiæ laudábo te.

\item Qui timétis Dóminum, laudáte eum:~\psstar{} univérsum semen Jacob, glorificáte eum.

\item Tímeat eum omne semen Israël:~\psstar{} quóniam non sprevit, neque despéxit deprecatiónem páuperis:

\item Nec avértit fáciem suam a me:~\psstar{} et cum clamárem ad eum, exaudívit me.

\item Apud te laus mea in ecclésia magna:~\psstar{} vota mea reddam in conspéctu timéntium eum.

\item Edent páuperes, et saturabúntur:~\pscross{} et laudábunt Dóminum qui requírunt eum:~\psstar{} vivent corda eórum in sǽculum sǽculi.

\item Reminiscéntur et converténtur ad Dóminum~\psstar{} univérsi fines terræ:

\item Et adorábunt in conspéctu ejus~\psstar{} univérsæ famíliæ Géntium.

\item Quóniam Dómini est regnum:~\psstar{} et ipse dominábitur Géntium.

\item Manducavérunt et adoravérunt omnes pingues terræ:~\psstar{} in conspéctu ejus cadent omnes qui descéndunt in terram.

\item Et ánima mea illi vivet:~\psstar{} et semen meum sérviet ipsi.

\item Annuntiábitur Dómino generátio ventúra:~\psstar{} et annuntiábunt cæli justítiam ejus pópulo qui nascétur, quem fecit Dóminus.
