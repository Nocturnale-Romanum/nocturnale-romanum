
\item Et dedísti mihi protectiónem salútis tuæ:~* et déxtera tua suscépit me:

\item Et disciplína tua corréxit me in finem:~* et disciplína tua ipsa me docébit.

\item Dilatásti gressus meos subtus me:~* et non sunt infirmáta vestígia mea:

\item Pérsequar inimícos meos et comprehéndam illos:~* et non convértar, donec defíciant.

\item Confríngam illos, nec póterunt stare:~* cadent subtus pedes meos.

\item Et præcinxísti me virtúte ad bellum:~* et supplantásti insurgéntes in me subtus me.

\item Et inimícos meos dedísti mihi dorsum,~* et odiéntes me disperdidísti.

\item Clamavérunt, nec erat qui salvos fáceret ad Dóminum:~* nec exaudívit eos.

\item Et commínuam illos, ut púlverem ante fáciem venti:~* ut lutum plateárum delébo eos.

\item Erípies me de contradictiónibus pópuli:~* constítues me in caput géntium.

\item Pópulus quem non cognóvi servívit mihi:~* in audítu auris obedívit mihi.

\item Fílii aliéni mentíti sunt mihi,~* fílii aliéni inveteráti sunt, et claudicavérunt a sémitis suis.

\item Vivit Dóminus, et benedíctus Deus meus:~* et exaltétur Deus salútis meæ.

\item Deus, qui das vindíctas mihi, et subdis pópulos sub me:~* liberátor meus de inimícis meis iracúndis.

\item Et ab insurgéntibus in me exaltábis me:~* a viro iníquo erípies me.

\item Proptérea confitébor tibi in natiónibus, Dómine:~* et nómini tuo psalmum dicam.

\item Magníficans salútes Regis ejus,~† et fáciens misericórdiam Christo suo David:~* et sémini ejus usque in sǽculum.